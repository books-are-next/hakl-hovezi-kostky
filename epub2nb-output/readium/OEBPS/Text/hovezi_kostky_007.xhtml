<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hovezi_kostky-4</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hovezi_kostky-4" xml:lang="cs-CZ" xmlns:xml="http://www.w3.org/XML/1998/namespace">
		<div class="Z-kladn--textový-r-meček">
			<p id="_idParaDest-3" class="MLP_uroven2_kapitola ParaOverride-1">Vzácná paní, to se ví…</p>
			<p class="MLP_text_uprostred_-B- ParaOverride-1">(služební romance 1996)</p>
			<p class="MLP_text_bez1radku_-12-0- ParaOverride-1">ŘÍTÍME SE PO STÁTOVCE. Florián řídí dle svého zvyku soustředěně a&nbsp;příšerně nebezpečně. Má praxi, instinkt a&nbsp;kliku, která čas od času selže. Pár poloos už urazil, na střeše byl taky. Jsem připoután a&nbsp;to je vše, co pro věc můžu udělat.</p>
			<p class="MLP_text ParaOverride-1">Projíždíme zvlněným krajem s&nbsp;poničenými vesnicemi, které se díky štědrému přídělu sněhu skrývají v&nbsp;táhlých jiskřivých kupách. Přibrzďujeme, chvílemi kloužeme smykem. Hledáme obec podle plánku nakresleného propiskou na rubu účtenky. Baňčino rodiště&nbsp;– Římov. Mapu jsme zapomněli.</p>
			<p class="MLP_text ParaOverride-1">Je třiadvacátého prosince. Rodiče si chtějí Floriána trochu proklepnout. Baňka je v&nbsp;šestém měsíci a&nbsp;užívá si mateřskou v&nbsp;jejich domku.</p>
			<p class="MLP_text ParaOverride-1">Florián je otcem nastávajícího. Vybavil se na to novými černými leviskami, pečlivě naleštěnými popraskanými polobotkami a&nbsp;jelenicovým sakem.</p>
			<p class="MLP_text ParaOverride-1">„Pochybuju jedině vo tý jelenici,“ podotýká, přičemž řeže zatáčku v&nbsp;protisměru, „nevypadám v&nbsp;ní trochu jako fízl z&nbsp;detektivky?“</p>
			<p class="MLP_text ParaOverride-1">„Vypadáš, a&nbsp;tim to máš právě dobrý&nbsp;– kreješ se s&nbsp;jejich představou. Čekaj řízka v&nbsp;jelenici&nbsp;– maj ho mít.“</p>
			<p class="MLP_text ParaOverride-1">„Seš si jistej?“</p>
			<p class="MLP_text ParaOverride-1">„Naprosto.“</p>
			<p class="MLP_text ParaOverride-1">„Chceš říct, že vypadám jako Old Shatterhand.“</p>
			<p class="MLP_text ParaOverride-1">„No&nbsp;– a&nbsp;její rodiče jsou přece generace mayovek! Další figura, která ti votevře dveře, neboj…“</p>
			<p class="MLP_text ParaOverride-1">Takto hloupě se bavíme.</p>
			<p class="MLP_text_bez1radku_-12-0- ParaOverride-1">PO DELŠÍM POPOJÍŽDĚNÍ A&nbsp;VRACENÍ SE ÚTULNOU KRAJINOU PLNOU STRŽÍ, SMRČIN, SKAL, ZAMRZLÝCH JEZÍREK, PŘÍSTAVIŠŤ, CHATEK, PROPASTÍ A&nbsp;ZDYMADEL DORÁŽÍME DO CÍLOVÉ OBCE. Projíždíme prohrabanými němými ulicemi. Pod sněhovými poklicemi se hrbí keře, altány, kůlny.</p>
			<p class="MLP_text ParaOverride-1">Vypínáme zapalování před nízkou venkovskou chalupou. Na­kloněné, prohnuté, nepřestajnými radostmi, tragédiemi i&nbsp;sobotní nudou mnoha generací rozpraskané zděné stavení.</p>
			<p class="MLP_text ParaOverride-1">Zvonek u&nbsp;branky chybí. Bereme za kliku, vcházíme na dvůr. Na železné tyči vedle dveří visí cosi, co vypadá jako zmrzlý chlupatý čert.</p>
			<p class="MLP_text ParaOverride-1">Na prahu se zjeví paní s&nbsp;odevzdanýma očima, držící kouřící prádelňák. Bouchne hrncem o&nbsp;schod, křupne jí v&nbsp;zádech, narovná se a&nbsp;podá nám horkou ruku.</p>
			<p class="MLP_text ParaOverride-1">„Vítám vás, Matýsku, dobrej den, Matýskův kamaráde! Baňka je na návštěvě, přijde za pár hodin, tak zatím pojďte dál, já vám udělám turkáá… Či si dáte něco vostřejšíhóó?“</p>
			<p class="MLP_text ParaOverride-1">Takhle bude vypadat Baňka za dvacet let, bleskne mi hlavou.</p>
			<p class="MLP_text_bez1radku_-12-0- ParaOverride-1">MAMINKA JE SVÉRÁZ. Z&nbsp;fleku překřtila Floriána na Matýska. „Baň­čino křestní jméno taky nikdo nezná,“ povídá, „pro všecky je vod kolíbky Baňka. Prošla s&nbsp;tím jménem základkou, střední i&nbsp;vejškou.</p>
			<p class="MLP_text ParaOverride-1">Vám budu říkat Honzo!“ obrátí se na mě. „Baňka nám vo vás mockrát vykládaláá.“</p>
			<p class="MLP_text ParaOverride-1">„Říkejte,“ souhlasím.</p>
			<p class="MLP_text ParaOverride-1">„Zejtra bude, Honzo, kanééc,“ svěří mi paní. „Je to divný, já vim, Štědrej večer, radši byste kapráá… Jenže náš táta dostal kance a&nbsp;nejde nám mrazák, tak holt bude kanééc. Salát k&nbsp;němu ale bude, nebojte se nic.“</p>
			<p class="MLP_text ParaOverride-1">Matýsek nedokáže skrýt mocné polknutí. Je, jak se říká, dočasně bez prostředků. Splácí pár pracovních průserů, roztřískaných aut, k&nbsp;tomu kruté alimenty.</p>
			<p class="MLP_text ParaOverride-1">„Nad kančí není,“ nedokážeme skrýt pohnutí. „Pečenej bude?“</p>
			<p class="MLP_text ParaOverride-1">„Naloženej už je, bude vařenej a&nbsp;pak dopečenej. Byl to dvouročáčéék,“ říká paní věcně. „Dneska bude jenom z&nbsp;vořezu takový ragú, ale bude fájn, už jsem koštovaláá… Našli jste cestu dobřéé? Vono se nám to tady prej všelijak motá…“</p>
			<p class="MLP_text ParaOverride-1">„Však jsme se taky motali&nbsp;– nádhernej kraj tady máte.“</p>
			<p class="MLP_text ParaOverride-1">„Kraj je fájn… Kafíčko vám udělám?“</p>
			<p class="MLP_text ParaOverride-1">„Kafíčko když tak jo, děkujeme.“</p>
			<p class="MLP_text_bez1radku_-12-0- ParaOverride-1">SEDÍME VE VYSTYDLÉM VYVÁLEČKOVANÉM POKOJI. Paní nám líčí, jak jim přívalové deště vyplavily sklep. Jak jim bouchlo bíbo. Jak nestihli posekat trávu, poněvadž tam děti Baňčina bratra pásly celý léto draky&nbsp;– teď nemají seno. Jak muž ztupil při stahování kance všecky nože. Jak je Baňka nesnesitelná, co přestala kouřit.</p>
			<p class="MLP_text ParaOverride-1">Florián na vše účastně přikyvuje, na čele charakterní vrásku.</p>
			<p class="MLP_text ParaOverride-1">Paní během řeči pálí jednu od druhé. Pravičkou si zapaluje, levičkou dusí vajgl, mezitím cosi zašívá, míchá, něčím listuje. Popel padá na koberec. Na jehelníčku je barvotiskový indián v&nbsp;plné polní.</p>
			<p class="MLP_text ParaOverride-1">„Klidně tady buďte, hoši,“ opakuje. „Ráda vás vidím, ale Baňka přijde asi až k&nbsp;večerúú&nbsp;– búď, nebo docela až zejtra ránó. Je u&nbsp;známejch v&nbsp;Mokrým Lomu a&nbsp;neudělalo se jí dobřéé… Tak jestli byste se třeba zatím nechtěli projít po městěé? Mohli byste jí zavolat, jenže nám nejde telefón… Muž taky někde lítá. Vy jste si nedomluvili hodinu, kdy přijedetéé?“</p>
			<p class="MLP_text ParaOverride-1">„My jsme se domluvili spíš navolno,“ říkáme, „rámcově. Tak jo, my se jdeme projít a&nbsp;k&nbsp;večeru se vrátíme.“</p>
			<p class="MLP_text ParaOverride-1">„Tak jóó. Máme tady Loretú, přehradú, železniční muzeum a&nbsp;hlavně kalváriíí. Na kalváriíí se skočte podívat určitě, ta stojí za tó, i&nbsp;když je tam zimáá. Vy si vemte, Matýsku, mužovu bundu, přijel jste ňák nalehkóó…“</p>
			<p class="MLP_text_bez1radku_-12-0- ParaOverride-1">POCHODUJEME PO PLUHEM PROTAŽENÉ SILNICI DO KOPCE, Z&nbsp;KOPCE. V&nbsp;lese kolem nás buchají o&nbsp;zem plotny sněhu padající z&nbsp;větví.</p>
			<p class="MLP_text ParaOverride-1">„Příroda,“ vzdychne Florián v&nbsp;petrolejem páchnoucí větrovce, zpod které mu trčí jelenice.</p>
			<p class="MLP_text ParaOverride-1">„Pekelná kosa.“</p>
			<p class="MLP_text ParaOverride-1">„A&nbsp;svinskej hlad,“ dodá.</p>
			<p class="MLP_text ParaOverride-1">„Neboj, bude ragú.“</p>
			<p class="MLP_text ParaOverride-1">„Já měl tušení, že na nás Baňka hodí bobek.“</p>
			<p class="MLP_text ParaOverride-1">„Co blázníš, je u&nbsp;známejch, udělalo se jí blbě&nbsp;– večer je doma. Ví, že jsme tady.“</p>
			<p class="MLP_text ParaOverride-1">„No právě.“</p>
			<p class="MLP_text ParaOverride-1">Procházíme zpustlým údolíčkem, uprostřed něhož trčí z&nbsp;rozvalin panelové budovy monumentální tovární komín. Působí jako zrušený minaret, kostelní věž&nbsp;– komunikační anténa k&nbsp;bohu, který dávno ztratil nit. Z&nbsp;ledu potoka trčí chomáče zmrzlého rákosí.</p>
			<p class="MLP_text ParaOverride-1">Za zatáčkou se nám nabídne svah. Pod ním se opírá o&nbsp;důkladnou hromadu naskládaných pražců montovaný barák, z&nbsp;něhož vychází cinkot, pára, hrkot agregátů.</p>
			<p class="MLP_text_bez1radku_-12-0- ParaOverride-1">VCHÁZÍME DOVNITŘ, ZDRAVÍME NE MOC, NE MÁLO. Otočí se po nás několik nehybných tváří. Udření chlapi, pro které jsou Vánoce jen dřina navíc, poněvadž musejí svážet a&nbsp;rozvážet švagry, babičky, stromky, tety.</p>
			<p class="MLP_text ParaOverride-1">Bez ptaní máme před sebou dvě piva. Vypijeme je, odložíme sklenice. Florián rozpačitě zavrtí hlavou.</p>
			<p class="MLP_text ParaOverride-1">„Nešmakuje vám naše pivo, pravda?“ pokyvuje slušně vyhlížející muž s&nbsp;ulíznutými vlasy a&nbsp;starosvětskou muškou pod nosem, sedící sám u&nbsp;stolu.</p>
			<p class="MLP_text ParaOverride-1">Krčíme rameny&nbsp;– pivo je bez debaty hrozné.</p>
			<p class="MLP_text ParaOverride-1">„Odkud jste?“ zajímá se.</p>
			<p class="MLP_text ParaOverride-1">„Z&nbsp;Kralup,“ říkáme. Praha nebývá v&nbsp;oblibě a&nbsp;v&nbsp;Kralupech to Florián pro případ doplňujících otázek zná, bydlel tam s&nbsp;jednou disidentkou.</p>
			<p class="MLP_text ParaOverride-1">„Kralupy jsou, řeknu vám rovnou, hnusná a&nbsp;špinavá díra.“</p>
			<p class="MLP_text ParaOverride-1">„Souhlas,“ odvětí Florián, „ale nám se tam líbí… Vy tady jste bezesporu na výši, příroda, vzduch, poutní místo, turistickej ruch, kalvárie a&nbsp;tak dále, uznáváme.“</p>
			<p class="MLP_text ParaOverride-1">„U&nbsp;nás to stojí za hovno jako všude jinde,“ opáčí muž. Má pozoruhodně bezbarvé oči, ladící s&nbsp;nanicovatou vejčitou tváří. Celkově připomíná prezidenta Edvarda Beneše.</p>
			<p class="MLP_text_bez1radku_-12-0- ParaOverride-1">HOSPODSKÝ ZAPÍNÁ TELEVIZI. Neučesaný chlapíček s&nbsp;doutníkem se hrabe v&nbsp;ohořelých troskách. Zřejmě nemá nikoho, kdo by mu vlídně poradil, usměrnil jeho masochisticky odpudivé exhibice. Upatlaná sociální groteska. Příslušníci elity kapitulují před zdravým rozumem odrbánkovým. Proto mám seriál rád.</p>
			<p class="MLP_text ParaOverride-1"><span class="MLP_znak_kurziva_11b">Jasnej případ, pane</span>, ukazuje kus ohořelého plastu.</p>
			<p class="MLP_text ParaOverride-1"><span class="MLP_znak_kurziva_11b">Co je jasné?</span> táže se nezdravě bledý herec v&nbsp;tvídu.</p>
			<p class="MLP_text ParaOverride-1"><span class="MLP_znak_kurziva_11b">Proč pilot vypadnul a&nbsp;ty ženy ne.</span></p>
			<p class="MLP_text ParaOverride-1">Další pivo je pitelnější&nbsp;– chuťové čivy přivyknou všemu.</p>
			<p class="MLP_text ParaOverride-1">Chlapi sledují zábavní bednu.</p>
			<p class="MLP_text ParaOverride-1">„Stará mu eště nevychladla a&nbsp;von už dělá mecheche,“ soudí jeden. „To jsou voni&nbsp;– umělci. Naříkaj, jeděj ústřice a&nbsp;chlastaj whisku.“</p>
			<p class="MLP_text ParaOverride-1">„Jed bys ústřici&nbsp;– ty s&nbsp;tvým žlučníkem?“ táže se muž s&nbsp;prezidentskou vizáží. „Když jí polykáš, eště žije. Cuká se, brání, máš hubu plnou slanejch bublin, jo? Ale musíš&nbsp;– nejsi sám u&nbsp;stolu.“</p>
			<p class="MLP_text ParaOverride-1">„Brzdi, Vokoune,“ utrousí hostinský.</p>
			<p class="MLP_text ParaOverride-1">„Stěžuje si, jak žere po motorestech, přitom má vilu jak prase,“ komentují diváci děj.</p>
			<p class="MLP_text ParaOverride-1">„Letadlo s&nbsp;bazénem,“ přisadí si Edvardův dvojník a&nbsp;osuší si mušku kapesníkem.</p>
			<p class="MLP_text ParaOverride-1">„Vokoune!“ mávne utěrkou hostinský, „co jsem řek!“</p>
			<p class="MLP_text ParaOverride-1"><span class="MLP_znak_kurziva_11b">Pane, nechci se vám šťourat v&nbsp;soukromí</span>, volá chlapíček v&nbsp;TV.</p>
			<p class="MLP_text ParaOverride-1">„Co asi děláš,“ soudí host.</p>
			<p class="MLP_text ParaOverride-1">„Už ho má,“ říká jiný.</p>
			<p class="MLP_text ParaOverride-1">„Má kvrdlačku, chcípák,“ říká nemilosrdně Vokoun. „Tohle je důkaz? To by u&nbsp;nás neprošlo, ani kdyby…“</p>
			<p class="MLP_text ParaOverride-1">„Vokoune, neser!“ varuje hospodský. „Nebo vyjedeš! Vono ti to minule nestačilo! Furt bude rejt!“</p>
			<p class="MLP_text ParaOverride-1"><span class="MLP_znak_kurziva_11b">Zatím na shledanou</span>, kyne chlapíček. <span class="MLP_znak_kurziva_11b">Kdybych měl další otázky, zastavím se.</span></p>
			<p class="MLP_text ParaOverride-1">„Ví to!“ zabučí stůl.</p>
			<p class="MLP_text ParaOverride-1">Muž se zčistajasna obrátí se na nás: „A&nbsp;jakpak se jmenuje vyhlášená restaurace v&nbsp;Žižkově ulici naproti kostelu, kousek nad nádražím, Kralupáci? Nevíte, protože jste pražský…,“ sdělí nám s&nbsp;odzbrojující jistotou.</p>
			<p class="MLP_text ParaOverride-1">„Tak jsme z&nbsp;Prahy&nbsp;– a&nbsp;co?“ praví Florián tvrdě.</p>
			<p class="MLP_text ParaOverride-1">„Snad byste se nechtěl prát?“ žasne uhlazený občan. „Já se tedy neperu, ale jestli o&nbsp;to stojíte, třeba by se někdo našel… Co, Vendelíne?“</p>
			<p class="MLP_text ParaOverride-1">„Vokoune, dost!“ zařičí výčepák.</p>
			<p class="MLP_text_bez1radku_-12-0- ParaOverride-1">FLORIÁN SI VYŽÁDÁ ZAPRÁŠENÝ AKORDEON Z&nbsp;POLICE U&nbsp;VÝČEPU. Otře ho rukávem, posadí si ho na klín jako dítě, skloní hlavu, nasucho pošimrá klávesnici, navlékne řemen. Pomalu a&nbsp;důkladně hýbe ušima. Muzika je jeho vášeň, útočiště, lék. Jeho řeč. Ťukne prsty do kláves. Mečivý akord protne zakouřený vzduch. Každého vždy zaskočí razancí, s&nbsp;jakou se do toho bez varování opře:</p>
			<p class="MLP_verse_-I-_-12-12- ParaOverride-2"><span class="CharOverride-1">„</span>Na silnici do Prášil jeden mladý cestář žil,<br/>na silnici do Prášil jeden mladý cestář žil<br/>a&nbsp;kamení…<span class="CharOverride-1">“</span></p>
			<p class="MLP_text ParaOverride-1">„… <span class="MLP_znak_kurziva_11b">a kamení, a&nbsp;kamení tam roztloukal</span>,“ hulákám s&nbsp;sebou, protože to byla píseň mého dědy, a&nbsp;tím i&nbsp;moje.</p>
			<p class="MLP_text ParaOverride-1">„<span class="MLP_znak_kurziva_11b">Když silnici štěrkoval!</span>“ přidá se vysmolenými hlasivkami zbytek lokálu.</p>
			<p class="MLP_text ParaOverride-1">Myslím na Baňku. Na ten její břink, vtip, apetit, cynicky přesné racio. Na to její tělo. Co z&nbsp;ní zbude… Z&nbsp;jejích bílých nohou, černých očí. Z&nbsp;jejího vražedně spontánního smíchu.</p>
			<p class="MLP_verse_-I-_-12-12- ParaOverride-2">Cestář na to odpoví:<br/>Vzácná paní, to se ví,<br/>kdybych já moh tak jako vy<br/>jezdit ve zlatém kočáře,<br/>nedělal bych cestáře…</p>
			<p class="MLP_text_bez1radku_-12-0- ParaOverride-1">PŘISTÁVAJÍ PŘED NÁMI PANÁKY. Bývá to tak. Florián dává do hraní celou svou křižáckou duši. Jakmile se chopí nástroje, není úniku. Jeden z&nbsp;důvodů, proč platí na tři děti. Ať chce nebo ne, má takový dar. Zazpívá, zahraje, brána se sama od sebe otevře a&nbsp;on vstoupí do země, kam najdou cestu výhradně alfa jedinci, bytostní milci, lidově mrdáci.</p>
			<p class="MLP_text ParaOverride-1">Můžu mu leda závidět. Já se do vztahu vždy prokecám, a&nbsp;jakmile mi dojdou frky, jde do kopřiv. Tak bylo i&nbsp;s&nbsp;Baňkou&nbsp;– spousta švandy, důvěrností, tichého souznění, debat, chlípných amoků. Jenže jednoho dne Florián sundal ze skříně housle, zahrál a&nbsp;Baňka byla jeho.</p>
			<p class="MLP_text ParaOverride-1">V&nbsp;tomhle případě nepřicházely běžné citové výkyvy, natož nějaké rozcházení v&nbsp;úvahu. Nemohli jsme si je dovolit&nbsp;– pracujeme v&nbsp;jedné firmě, či spíš službě. Florián je náš řídící důstojník. Služba je informační a&nbsp;bezpečnostní. Čili jsme z&nbsp;titulu zaměstnání nerozlučná partička. Trojka. Ta vlastně předcházela; šlo o&nbsp;vstupní předpoklad. Do vztahů namočení kolegové vždy vítáni. Lze je neprodleně rozkrýt a&nbsp;podchytit, případně začít vydírat.</p>
			<p class="MLP_text_bez1radku_-12-0- ParaOverride-1">ZAČALO TO V&nbsp;KONSPIRAČNÍM BYTĚ. Dvoupokoják v&nbsp;paneláku, nikdy neprané závěsy, bručící lednice. Meritum bylo, že kvartýr musí „žít“. Pouštěla se hudba, hlasitě se hovořilo, ano i&nbsp;zvyšoval hlas, hlučně zavíraly dveře. Logicky se tam flámovalo, pospávalo, mrňoukalo, občas i&nbsp;střílelo. To když si Florián po láhvi rumu Stroh vzal do hlavy, že sejme reprodukci Gauguinových Tahiťanek, co ho štvala od dětství. Policie druhý den prokázala, že řádný občan, jehož jméno je na vizitce, čistil legální zbraň a&nbsp;vyšla rána. Nehoda se obešla bez následků&nbsp;– přejeme hezký den!</p>
			<p class="MLP_text ParaOverride-1">Tam jsme se do Baňky zakoukali. Hned jak jsem ji uviděl, sežehlo mě poznání, že jsem konečně potkal astrálního sukkuba. Pohled do jejích sovích očí, chtěním nabité tělo, sklon k&nbsp;intrikám, vše mě na ní přitahovalo. Nešlo o&nbsp;jiskru vykřísnutou ze dne na den&nbsp;– naopak. Byla to na pomalém ohni důkladně ukovaná smrtelná závislost.</p>
			<p class="MLP_text ParaOverride-1">Napřed jsem s&nbsp;ní chodil já, poté Florián, pak se vrátila ke mně, po půl roce k&nbsp;němu, což se párkrát zopakovalo. Vyteklo hodně nervů, přísah. Nicméně nás to pořád drží pohromadě&nbsp;– nedokážeme bez sebe být. Ani nemůžeme, když děláme v&nbsp;té službě. Musíme, tedy chceme být spolu. Bez třetího zbylé dva nic netěší.</p>
			<p class="MLP_text ParaOverride-1">A&nbsp;najednou tohle. Je to pryč. Všechno jinak, ááá. Co z&nbsp;ní zbude?</p>
			<p class="MLP_text_bez1radku_-12-0- ParaOverride-1">ZÁVĚREM S&nbsp;NÁMI VEŠKERÁ MÍSTNÍ SEŠLOST KROMĚ VOKOUNA HRAJE ŠIPKY. Po všech venkovsky přímočarých rundách&nbsp;– nechyběl myslivec ani zelená&nbsp;– létají ty naše kdovíkam.</p>
			<p class="MLP_text ParaOverride-1">„Jste dobrý kluci, ale špatný střelci!“ loučí se s&nbsp;námi.</p>
			<p class="MLP_text ParaOverride-1">„Napálíme to rovnou přes kopec, co? Je to rychlejší,“ shodneme se venku.</p>
			<p class="MLP_text ParaOverride-1">„Já jsem náhodou dobrej střelec, akorát mám smůlu, že jsem se narodil jako Štír,“ drmolí Florián, deroucí se v&nbsp;polobotkách zasněženým trnitým podrostem&nbsp;– směr Římov.</p>
			<p class="MLP_text ParaOverride-1">Vzdor nekomplikovanému záměru bloudíme, kopce se všelijak točí, chodíme kolem nich, dokonce i&nbsp;kalvárii nakonec najdeme.</p>
			<p class="MLP_text ParaOverride-1">Florián je z&nbsp;tuze katolické famílie. U&nbsp;každého postu vážně pohlédne na nezměrně pitvorné sousoší a&nbsp;zachová mlčení. Tohle mu dělali s&nbsp;Pánem. Stojíme v&nbsp;rokli nad kamenným apoštolem, vystrkujícím ze sněhu obličej a&nbsp;koleno. S&nbsp;funěním a&nbsp;kašlem následujeme Pánovy štrapáce&nbsp;– pohůnci jej hoblují, tupí, plijí naň. Florián vzdychne, zapálí si camelku.</p>
			<p class="MLP_text ParaOverride-1">Zíráme na třímetrového černého Ježíše, zabírajícího celou zadní stěnu zamřížované kobky.</p>
			<p class="MLP_text ParaOverride-1">Další Pán je bičován dvěma růžolícími Slovany, pupkáči s&nbsp;nakulmovanými blond kadeřemi. Usmívají se, jako by mu myli záda. Což značí, že jdeme v&nbsp;protisměru, nesení kříže jsme už viděli.</p>
			<p class="MLP_text ParaOverride-1">„Vypadaj jako Kyliánci,“ podotknu.</p>
			<p class="MLP_text_bez1radku_-12-0- ParaOverride-1">„KYLIÁNCI, CHÁ!“ BOUCHNE ŠÉFOVI KARMA. A&nbsp;hned se nabalí kolovrátek: „Tchá! Pamatuješ, jak Kyliánek zoufale brečel: <span class="MLP_znak_kurziva_11b">Kde je brácha?</span> ve stejně symetricky zařízeným pokoji, v&nbsp;jakym bydlel naproti přes chodbu jeho brácha, chech?!“ kašle. „Měli i&nbsp;stejný vobrazy na stejnejch místech, chá!“</p>
			<p class="MLP_text ParaOverride-1">„Kyliánci?“ tápu v&nbsp;paměti, detaily mám v&nbsp;mlze. „Jasně&nbsp;– jednovaječný dvojčata z&nbsp;kriminálky. Makaj dokonce na stejnejch případech, neosvědčilo se je rozdělit, nevydržej bez sebe. Si představ&nbsp;– při výslechu podezřelý osoby! Přijdou dva stejný lidi, první zlej&nbsp;– řekne: <span class="MLP_znak_kurziva_11b">kapitán Kyliánek</span>, za hodinku druhej hodnej: <span class="MLP_znak_kurziva_11b">kapitán Kyliánek</span>, a&nbsp;nelžou! Chá!“</p>
			<p class="MLP_text ParaOverride-1">Chechtám se trochu z&nbsp;povinnosti. Naskočí mi vzpomínka, jak sedím s&nbsp;jedním z&nbsp;těchto psychicky i&nbsp;fyzicky shodných specialistů u&nbsp;něj doma v&nbsp;paneláku, u&nbsp;umělého krbu. On do sebe nonstop lije vodku, já se ho snažím mírnit, poněvadž mě nutí pít s&nbsp;ním, a&nbsp;on povídá: <span class="MLP_znak_kurziva_11b">Kdybys našel v&nbsp;kuchyňský troubě upečenou holčičku jako já, taky bys chlastal</span>.</p>
			<p class="MLP_text_bez1radku_-12-0- ParaOverride-1">„NEBYDLELI V&nbsp;MODŘANECH?“ PTÁM SE.</p>
			<p class="MLP_text ParaOverride-1">„Bydleli.“</p>
			<p class="MLP_text ParaOverride-1">„To byla ta noc, jak jsme skončili na Novodvorský?“</p>
			<p class="MLP_text ParaOverride-1">„Spíš ráno&nbsp;– cestou nás zdržel Karel Mráz, seděli jsme v&nbsp;tom příšerným nonstopáči, co se tam servali mrzáci na kolečkovejch židlích.“</p>
			<p class="MLP_text ParaOverride-1">„Už vim&nbsp;– vy jste s&nbsp;Baňkou šli spát, já si akorát uvařil kafe a&nbsp;svištěl na Lhotku.“</p>
			<p class="MLP_text ParaOverride-1">„Pokud vim, usnuls mezi náma vprostřed na manželský posteli a&nbsp;na žádnou Lhotku jsi nesvištěl.“</p>
			<p class="MLP_text_bez1radku_-12-0- ParaOverride-1">DO DOMU SE VRACÍME POZDĚ. Je odemčeno. Ticho, tma. Elektrické hodiny cvakají. Florián lije do zápasnického krku třetí sklenici vody z&nbsp;kohoutku.</p>
			<p class="MLP_text ParaOverride-1">Na chodbě za kuchyní lavice. Na ní veliký, veliký hrnec. Zvednu poklici, obestře nás oblak masité vůně. Florián tichounce loví v&nbsp;zásuvce dvě lžíce.</p>
			<p class="MLP_text ParaOverride-1">„Já pudu najít Baňku, ty se pudeš vyspat támhle&nbsp;– pokoj pro hosty,“ ukazuje po schodech vzhůru.</p>
			<p class="MLP_text ParaOverride-1">„Jak víš, že to je pro hosty?“</p>
			<p class="MLP_text ParaOverride-1">„Poznám pokoj pro hosty. Ale napřed bysme mohli krapítek vochutnat, co řikáš?“</p>
			<p class="MLP_text ParaOverride-1">„Jenom vokoštovat!“ slibujeme si šeptem.</p>
			<p class="MLP_text ParaOverride-1">„Nesmíme sníst moc.“</p>
			<p class="MLP_text ParaOverride-1">„Pár lžic jenom.“</p>
			<p class="MLP_text ParaOverride-1">„Zejtra si to vynahradíme.“</p>
			<p class="MLP_text ParaOverride-1">„Óóó, to je vono…“</p>
			<p class="MLP_text ParaOverride-1">„Správně uzrálá divočina,“ chválí parťák. „Kančí kostky či co, jeden kus jak druhej, krásně libový… Chceš chleba? Ani já! Há… to je tak dobrý!“</p>
			<p class="MLP_text ParaOverride-1">„Děsně dobrý… možná malinko nakyslý?“</p>
			<p class="MLP_text ParaOverride-1">„Jak, nakyslý! To je právě typická chuť zvěřiny, bambulo,“ spílá mi šeptem. „To je zas jednou vidět, žes vyrost na školních jídelnách! Divočina&nbsp;– správně vyzrálý, zdravý maso! Bobkovej list, kořenová zelenina, trochu vína. Dokonalá chuť&nbsp;– necejtíš, jak to ladí? Divočina!“</p>
			<p class="MLP_text ParaOverride-1">Žvýkáme polotuhá šťavnatá vlákna, tu a&nbsp;tam brambůrek, mrkvičku, brusinku či co.</p>
			<p class="MLP_text_bez1radku_-12-0- ParaOverride-1">V&nbsp;NOCI MĚ BUDÍ JAKÉSI ŠOURÁNÍ. Posadím se, chvíli se kymácím na posteli, vstanu. Ze svého přístěnku vidím pod schody cíp chodby. Přechází po ní pomenší sporý chlapík. Na hlavě má konev? Kýbl? Něco kovového. Dutě se hihňá, zmizí, otočí se, jde zpátky. Při další otočce zaostřím&nbsp;– předmět na hlavě je beze všech pochyb středověká helma se špičatým rypákem, řečená <span class="MLP_znak_kurziva_11b">psí lebka</span>. Na sobě tmavý kabát či plášť. Boty nemá, je v&nbsp;ponožkách. Neslyšně se promenuje po koberci s&nbsp;přilbou na hlavě, občas zasune do otvoru v&nbsp;úrovni úst cigaretu, oharek zazáří. Popel klepe naslepo na zem a&nbsp;přidušeně se pochechtává.</p>
			<p class="MLP_text_bez1radku_-12-0- ParaOverride-1">PO RÁNU MĚ PROBERE HLAS POLNICE, ROZLÉHAJÍCÍ SE PO DOMĚ: „Jak je tudleto možný!“ říká hodná maminka silným venkovským hlasem. „Tady jsem večír měla přichystanou v&nbsp;hrnci šlichtu pro praséé a&nbsp;je jí tady půlkáá… Tátóó! Tys už krmil praséé?“ nese se syrovou venkovskou chodbou. „Krmils to prase či néé?“</p>
			<p class="MLP_text ParaOverride-1">Raději zkouším ještě na chvíli zabrat.</p>
			<p class="MLP_text_bez1radku_-12-0- ParaOverride-1">PŘI DRUHÉM PROBUZENÍ SLYŠÍM HOVOR Z&nbsp;KUCHYNĚ. Neslyším Baňčin hluboký témbr, který v&nbsp;takovémhle stavení nelze přeslechnout. Nepije, nekouří, běsi v&nbsp;ní tutově přímo vybuchují. Možná jsou venku.</p>
			<p class="MLP_text ParaOverride-1">Dům je prodchnut vánočním odérem&nbsp;– cukroví, majonéza, františek, rybí vývar, plíseň.</p>
			<p class="MLP_text ParaOverride-1">Seběhnu po studených schodech. Opláchnu obličej, řeknu dobrý den.</p>
			<p class="MLP_text ParaOverride-1">Florián hledí do hrnku.</p>
			<p class="MLP_text ParaOverride-1">„Co je?“ ptám se.</p>
			<p class="MLP_text ParaOverride-1">„Volala, že je jí furt špatně, nic to prej není, ale že tam prej zu­stanéé,“ hlásí maminka. „Já tomu taky nerozumim, nemyslete si, chlapcíí… Promiňte, Matýsku, že se ptám takhle před kamarádem&nbsp;– vy jste se ňák nepohodli? To byste neměli, už kvůli tomu děckůů! Máme ten Štědrej déén!“</p>
			<p class="MLP_text ParaOverride-1">„To je v&nbsp;pořádku, my za ní zajedeme,“ sype ze sebe kolega. „Buďte bez starosti. Jenom kdybyste byla tak hodná&nbsp;– kde přesně jí najdeme?“</p>
			<p class="MLP_text ParaOverride-1">Paní vytrhne list z&nbsp;kalendáře, načrtne klikatou čáru, pár šipek, čtverec s&nbsp;názvem obce, puntík s&nbsp;číslem popisným.</p>
			<p class="MLP_text ParaOverride-1">„Musíme se vám ale s&nbsp;něčim svěřit,“ leze z&nbsp;pravdomluvného Floriána. „My měli v&nbsp;noci hroznej hlad a&nbsp;mysleli jsme, že v&nbsp;tom hrnci bylo to ragú, tak jsme si trošku tento…“</p>
			<p class="MLP_text ParaOverride-1">Paní propuká v&nbsp;smích. „To snad není možný,“ řehtá se, až se musí opírat rukou o&nbsp;kredenc. „No to je gól, tudletóó! To se tady bude vykládat eště za rók… Tátó, víš, jak to bylo s&nbsp;tim hrncéém? Tátó! Zas už je v&nbsp;trapu, chlap mizerná!“</p>
			<p class="MLP_text ParaOverride-1">Doprovází nás ke vrátkům. S&nbsp;rozpačitým úsměvem nám mává utěrkou, z&nbsp;níž se kouří.</p>
			<p class="MLP_text_bez1radku_-12-0- ParaOverride-1">„TY&nbsp;– V&nbsp;NOCI NĚKDO CHODIL DOLE PO CHODBĚ,“ POVÍDÁM.</p>
			<p class="MLP_text ParaOverride-1">„Baňky táta, von často chodí domu pozdě.“</p>
			<p class="MLP_text ParaOverride-1">„Měl na hlavě rytířskou helmu.“</p>
			<p class="MLP_text ParaOverride-1">„To je možný, je vyučenej klempíř, momentálně vyrábí brnění pro ňákou stylovou hospodu v&nbsp;Dobrý Vodě.“</p>
			<p class="MLP_text ParaOverride-1">„Hele&nbsp;– my nejedeme pro Baňku k&nbsp;těm známejm?“ ptám se.</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Proč ne?“</p>
			<p class="MLP_text ParaOverride-1">„Má jinýho.“</p>
			<p class="MLP_text ParaOverride-1">„Nesmysl.“</p>
			<p class="MLP_text ParaOverride-1">„Mám už delší čas podezření, že to tak je. Kdyby chtěla, dá vědět. Ví, že jsme tady. Kde mám, kurva, furt brát na ty alimenty…“</p>
			<p class="MLP_text ParaOverride-1">„Silně předbíháš.“</p>
			<p class="MLP_text ParaOverride-1">„Protože to už znám.“</p>
			<p class="MLP_text ParaOverride-1">„Že by někoho měla?“</p>
			<p class="MLP_text ParaOverride-1">„Říká ti něco jméno Dimitr?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Tak na něj bacha! Kontráš, což Baňce imponuje, a&nbsp;má ňáký materiály proti mně, to znamená i&nbsp;proti tobě. A&nbsp;taky je jasný, že to tim nekončí, ale začíná. Znáš jí, jak je důsledná, když si něco umane. Navíc vim, že chystaj ňákou zásadní aféru na vládní úrovni. Kdyby tě ten chlap kontaktoval, vůbec se s&nbsp;nim nebav, to ti radim ne jako fízl, ale jako někdo, kdo tě má celkem rád. Jestli to udělá, okamžitě mi to nahlaš!“</p>
			<p class="MLP_text ParaOverride-1">„A&nbsp;co&nbsp;– ty jako myslíš, že je teďka s&nbsp;nim?“</p>
			<p class="MLP_text ParaOverride-1">„Nemyslim&nbsp;– vim. Von tu má někde poblíž zděděnej barák.“</p>
			<p class="MLP_text ParaOverride-1">„Hm. Proč by nás tam teda ta máma posílala?“</p>
			<p class="MLP_text ParaOverride-1">„Chtěla, abysme to konečně rozštípli. A&nbsp;tebe, koukám, sere, že je ve hře někdo novej, viď? Mě taky&nbsp;– a&nbsp;jak! Poněvadž jinak by se časem vrátila k&nbsp;tobě, klidně i&nbsp;s&nbsp;mým dítětem, znáš jí. Ale byli bysme spolu, věděli bysme vo sobě. A&nbsp;najednou se vobjeví ňáká svině a&nbsp;máme po parádě. Kdoví vostatně, jestli je to vůbec moje…“</p>
			<p class="MLP_text ParaOverride-1">„Co blbneš&nbsp;– čí by bylo?“</p>
			<p class="MLP_text ParaOverride-1">„Co třeba tvoje? Nevěš hlavu, Hanzi, děti jsou radost! Zvlášť když je skoro nevidíš, poněvadž si to matka nepřeje, a&nbsp;jenom cvakáš. Ať tak či vonak, stejně jsi mi za celej muj život nejlíp pohonil brko ty… Žádná před tebou to nedokázala s&nbsp;takovym citem.“</p>
			<p class="MLP_text ParaOverride-1">„Co to meleš, vole?“</p>
			<p class="MLP_text ParaOverride-1">„Nechtěj tvrdit, že si to nepamatuješ.“</p>
			<p class="MLP_text ParaOverride-1">„Fuj tajksl.“</p>
			<p class="MLP_text ParaOverride-1">„Poď se vsadit vo láhev, žes mi honil brko.“</p>
			<p class="MLP_text ParaOverride-1">„Klidně vo tři.“</p>
			<p class="MLP_text ParaOverride-1">„Může bejt bushmills?“</p>
			<p class="MLP_text ParaOverride-1">„Pro mě radši daniels.“</p>
			<p class="MLP_text ParaOverride-1">„Platí?“</p>
			<p class="MLP_text ParaOverride-1">„Platí&nbsp;– kdy a&nbsp;kde to podle tebe bylo?“</p>
			<p class="MLP_text ParaOverride-1">„Loni v&nbsp;zimě zrovna na tý Novodvorský. Byls na maděru, já taky, Baňka jakbysmet. Ležela mezi náma, tys po ní šahal, chtěls trtkat, jenže jsi přehmát a&nbsp;vomylem ti v&nbsp;ruce přistálo moje péro. Tak jsi ho ze zvyku pohonil. Já držel, poněvadž jsem napřed myslel, že je to její ruka, no. Máš dobrou techniku&nbsp;– umíš to tak akorát. Chachá&nbsp;– první dobrá zpráva dneska! Mám tři flašky!“</p>
			<p class="MLP_text ParaOverride-1">Jedeme vstříc šedým polím, bílé tmě. Kolem silnice tečou obyčejné, okoukané domky naplněné růžovými anděly, aromatickými svíčkami, blikajícími trubicemi, hvězdami, levným štěstím.</p>
			<p class="MLP_text_bez1radku_-12-0- ParaOverride-1">NAJEDNOU VÍM, ŽE CHCI BÝT OD TĚCHHLE DVOU, S&nbsp;NIMIŽ JSEM STRÁVIL PÁR SLOŽITÝCH LET, CO NEJDÁL. Od upocených polopravd, podrazů, hlavolamů, od konspiračních křiváren. Od chladné manipulace s&nbsp;cizími vášněmi. Od policejní práce se vztahy. Strhej si játra a&nbsp;vypadni, zní náš úkol. Zůstanou jen ti, kdo si to tu díky našim informacím koupí i&nbsp;s&nbsp;námi.</p>
			<p class="MLP_text ParaOverride-1">„Jenže kdo nás rozsoudí?“ nadhodím.</p>
			<p class="MLP_text ParaOverride-1">„Taky na to myslím.“</p>
			<p class="MLP_text ParaOverride-1">„Nezavoláš jí?“</p>
			<p class="MLP_text ParaOverride-1">„Nejde jim telefon, a&nbsp;i kdyby šel, nechce se mi.“</p>
			<p class="MLP_text ParaOverride-1">„Ani mně.“</p>
			<p class="MLP_text ParaOverride-1">„Vidiš.“</p>
			<p class="MLP_text ParaOverride-1">„Vostatně my s&nbsp;ní teď musíme přestat komunikovat úplně&nbsp;– už ani slovo.“</p>
			<p class="MLP_text ParaOverride-1">„To si vůbec neumim představit, ti řeknu.“</p>
			<p class="MLP_text ParaOverride-1">„No a&nbsp;já asi jo! Proč jsme tam jeli…? Víš, co jsme riskovali?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Buď rád.“</p>
			<p class="MLP_text ParaOverride-1">„Sako máš ale dobrý.“</p>
			<p class="MLP_text ParaOverride-1">„Připadám si v&nbsp;něm jak Sam Hawkins. Nic&nbsp;– dneska večer jsme v&nbsp;Praze, dáme řízek se salátem a&nbsp;dál se uvidí.“</p>
			<p class="MLP_text ParaOverride-1">„Ty máš někoho, kdo na tebe čeká s&nbsp;řízkem?“</p>
			<p class="MLP_text ParaOverride-1">„Já myslel, ty že máš&nbsp;– máš dvě ségry, ne? Já bych se případně vnutil jako přidruženej člen.“</p>
			<p class="MLP_text ParaOverride-1">„Ségry na mě zívaj. Stavíme se U&nbsp;Milosrdnejch, případně U&nbsp;Holanů&nbsp;– tam řízek budou mít.“</p>
			<p class="MLP_text ParaOverride-1">„Tam budou mít zavřeno.“</p>
			<p class="MLP_text ParaOverride-1">„Co teda uděláme?“</p>
			<p class="MLP_text ParaOverride-1">„Nic. Zazdila nás totálně.“</p>
			<p class="MLP_text ParaOverride-1">Míjíme spreji počmáranou sochu partyzána s&nbsp;bezem v&nbsp;náručí.</p>
			<p class="MLP_text ParaOverride-1">„A&nbsp;abych pravdu řek,“ dodává, „vůbec se jí nedivim.“</p>
		</div>
</body>
</html>