<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hovezi_kostky-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hovezi_kostky-12" xml:lang="cs-CZ">
		<div class="Z-kladn--textový-r-meček">
			<p id="_idParaDest-11" class="MLP_uroven2_kapitola ParaOverride-1">Čajovna</p>
			<p class="MLP_text_uprostred_-B- ParaOverride-1">(2014)</p>
			<p class="MLP_text_bez1radku_-12-0- ParaOverride-1">JAKO OBVYKLE ZKOUKNEŠ VÝVĚSNÍ SKŘÍŇKU PŘED KRÁMKEM. Ve dle upoutávek na čarovné houby, kustovnice, housenice a&#160;jiné tam visí leták s&#160;podtiskem čajových lístků. Vypráví mírně kostrbatou korektní češtinou o&#160;tom, jak se král Wu z&#160;dynastie Čou pokusil za dob svého panování vyřešit problémy s&#160;alkoholem&#160;– zavedl za nezřízené pitky trest smrti. Následující tisíce let se navzdory jeho příkazu situace nezměnila, o&#160;čemž nás přesvědčuje příhoda ze života ministra Wej Jaoa, jež se odehrála na hostině, kterou pořádal císař Sun Chao. Od hostů se vyžadovala značná konzumace vína&#160;– každý musel vypít nejméně sedm litrů. Wej Jaovi ten den nebylo dobře, a&#160;tak si nechal s&#160;tichým svolením císaře dolévat do šálku místo vína čaj.</p>
			<p class="MLP_text ParaOverride-1">Což je pointa a&#160;zároveň, jak text dodává, <span class="MLP_znak_kurziva_11b">inspirace pro léčbu závislosti na démonickém alkoholu a&#160;jiných drogách&#160;– euforisujíci účinky čaje mohou být i&#160;dnes plnohodnotnou náhražkou.</span></p>
			<p class="MLP_text_bez1radku_-12-0- ParaOverride-1">STISKNEŠ KLIKU, VEJDEŠ. Tajemné cinknutí zvonku přivolá zpoza paravánu zachovalou asijskou dámu.</p>
			<p class="MLP_text ParaOverride-1">Úvodní tah se nemění. Pozdravíš, mírně se ukloníš, ona též. Chvíli obcházíš police s&#160;řadami totožných stříbřitých pytlíků. Co je uvnitř, stojí propiskou na kousku samolepky na lemu&#160;– Tie Guan Yin, Shou Mei, Mei Gui Hong, Bai Mu Dan, Fu Ding Bai Mu Dan.</p>
			<p class="MLP_text ParaOverride-1">Paní vyčkává. Stojí za pultem, jako by tam stála mnoho tisíc let. Má zelinkavé tvídové sáčko s&#160;koženým límcem&#160;– mix Číňanky s&#160;werwolfem. Vysoká jako ty&#160;– z&#160;očí do očí. Malinko liščí rysy, ne-li vlčí. Též je malinko přítomno něco z&#160;Maigreta, z&#160;Fantomase.</p>
			<p class="MLP_text ParaOverride-1">Trvale z&#160;ní vychází cosi, co tě zbavuje neklidu i&#160;klidu zároveň. Rád bys s&#160;ní dal řeč o&#160;něčem normálním, ne pořád o&#160;čajích.</p>
			<p class="MLP_text ParaOverride-1">„Já tady minule sháněl, víte,“ povídáš, „takový ten zeleně vakuo­vaný oolong.“</p>
			<p class="MLP_text ParaOverride-1">„Ano&#160;– ten jsme neměli.“</p>
			<p class="MLP_text ParaOverride-1">„A&#160;nemáte nějaký podobný?“</p>
			<p class="MLP_text ParaOverride-1">„Z&#160;vietnamských je tu Ché Xanh,“ řekne, vezme sáček, odsype na porcelánovou mističku ve tvaru pisoárku, strčí ti ji k&#160;nosu.</p>
			<p class="MLP_text ParaOverride-1">Distingovaně přičichneš.</p>
			<p class="MLP_text ParaOverride-1">„Jestli můžu prosit, radši bych takový ten těžší, víc taninu.“</p>
			<p class="MLP_text ParaOverride-1">„Jemný?“</p>
			<p class="MLP_text ParaOverride-1">„Spíš drsnější.“</p>
			<p class="MLP_text ParaOverride-1">„Máme jemné a&#160;výraznější, pokud mluvíme o&#160;zeleném.“</p>
			<p class="MLP_text ParaOverride-1">„Radši bych tedy nějaký výraznější.“</p>
			<p class="MLP_text ParaOverride-1">„To by mohl být Che Thai Nguyen&#160;– ten máme za osmdesát. Spíš než vietnamské bych vám ale radila zkusit čínské&#160;– jsou jemnější a&#160;zároveň výraznější.“</p>
			<p class="MLP_text ParaOverride-1">Podrží ti před nosem ňuchadlo s&#160;novým vzorkem. Natáhneš krk, nasaješ.</p>
			<p class="MLP_text_bez1radku_-12-0- ParaOverride-1">TAKHLE NĚJAK MOŽNÁ ZAČÍNÁ DEMENCE, NAPADNE TĚ. Žádná zvláštní změna, jen nepatrný posun. Ať uděláš, co uděláš, málokomu bude jasné, o&#160;co ti přesně jde. Dokonce ani tobě samému. Tudíž se zvolna, ale jistě přestaneš snažit, aby ti druzí rozuměli. Tím pádem výrazně ubude lidí, co ti budou ochotni naslouchat. Přinese ti to svobodu. Tu, k&#160;níž ses odjakživa modlil, protožes neměl ponětí, jak doopravdy vypadá.</p>
			<p class="MLP_text ParaOverride-1">„Čínský oolong&#160;– Železná bohyně, má opravdu výraznou vůni,“ vrátí tě kultivovaný hlas zpět do krámu.</p>
			<p class="MLP_text ParaOverride-1">„Tak si ho možná vezmu.“</p>
			<p class="MLP_text ParaOverride-1">„Nebo mohu nabídnout Bi Luo Chun,“ pokračuje. „Popřípadě tento&#160;– je dražší, ale lepší… Nefritové jarní spirálky máme za sto čtyřicet.“</p>
			<p class="MLP_text ParaOverride-1">„A&#160;můžete mi, prosím, některý doporučit?“ ptáš se, ztracen. „Nějak se v&#160;tom nedokážu zorientovat.“</p>
			<p class="MLP_text ParaOverride-1">„Vy už jste tady byl, ano?“ prohodí.</p>
			<p class="MLP_text ParaOverride-1">„Několikrát, ale pořád nemůžu najít ten pravý.“</p>
			<p class="MLP_text_bez1radku_-12-0- ParaOverride-1">ZDVOŘILÝ ÚSMĚV NEZMIZÍ, KDYŽ UVAŽUJE. Možná to ani úsměv není. Zato ty se na ni křeníš jako Lojzík z&#160;Jedličkárny.</p>
			<p class="MLP_text ParaOverride-1">„Já si myslím,“ řekne, hledíc ti přímo do očí, „že pro vás je nejlepší zelený čaj Mladý opičák.“</p>
			<p class="MLP_text ParaOverride-1">Cítíš, jak ti vzplály boltce. Jak nezadržitelně rudneš. Nejhorším možným způsobem&#160;– plnotučný nachový signál.</p>
			<p class="MLP_text ParaOverride-1">„A&#160;tak mi ho dejte,“ zadrmolíš.</p>
			<p class="MLP_text ParaOverride-1">„Je však spíše z&#160;té horní cenové kategorie,“ podotkne.</p>
			<p class="MLP_text ParaOverride-1">„Nevadí,“ šťouráš prstem v&#160;peněžence plné prošlých účtenek, fotek, vizitek.</p>
			<p class="MLP_text ParaOverride-1">„Navíc je velmi jemný&#160;– ne jak chtěl jste vy.“</p>
			<p class="MLP_text ParaOverride-1">„Nevadí,“ řekneš, kradmo setřeš pot.</p>
			<p class="MLP_text ParaOverride-1">Při vracení drobných ti vypadne dvacetikoruna, zakutálí se pod pult.</p>
			<p class="MLP_text ParaOverride-1">„Já se omlouvám,“ řekne paní.</p>
			<p class="MLP_text ParaOverride-1">„Peníze jsou od toho, aby se kutálely,“ dáš do placu poslední zbytek příčetnosti.</p>
			<p class="MLP_text ParaOverride-1">„Jistě,“ odvětí.</p>
			<p class="MLP_text_bez1radku_-12-0- ParaOverride-1">Z&#160;NEBESKÉ BÁNĚ SE SYPE SNÍH. Na dráty, větve, klandry, stěrače a&#160;kapoty se lepí velké mokré vločky. Ve vzduchu je rázem vůně zimy. Město se akusticky zatlumí, ztichne. I&#160;největšího pitomce zasáhne vteřinové mystérium.</p>
			<p class="MLP_text ParaOverride-1">S&#160;dosud zarudlým ciferníkem čteš inzerát na kandelábru: <span class="MLP_znak_kurziva_11b">ZTRATILA SE JEZEVČICE&#160;– HLADKÁ&#160;– HNĚDÁ&#160;– HODNÁ&#160;– MALÁ&#160;– SLYŠÍCÍ NA JMÉNO ANČIK! ODMĚNA PŘI NÁLEZU</span>.</p>
			<p class="MLP_text ParaOverride-1">Kolem jde žena kolem čtyřicítky, dvě až tři děti, v&#160;práci očistec, doma peklo, na hlavě růžový kulich. Před ní šmaťchá na splihlém vodítku jezevčík.</p>
			<p class="MLP_text ParaOverride-1">Též ji upoutá cedulka.</p>
			<p class="MLP_text ParaOverride-1">„Není to Ančik?“ nadhodíš, zašklebíš se na psa, mrkneš na pejskařku.</p>
			<p class="MLP_text ParaOverride-1">Nemá sílu reagovat, jen zvrátí oči v&#160;sloup a&#160;hned je přivře, jako by čekala facku.</p>
			<p class="MLP_text ParaOverride-1">„Pardon, hloupej vtip,“ řekneš.</p>
			<p class="MLP_text ParaOverride-1">„Poď!“ štěkne žena a&#160;trhne vodítkem.</p>
			<p class="MLP_text ParaOverride-1">Poď, štěkneš v&#160;duchu a&#160;trhneš vodítkem.</p>
			<p class="MLP_text ParaOverride-1">Poď, štěkne kdosi a&#160;ty cítíš trhnutí vodítka.</p>
			<p class="MLP_text ParaOverride-1">Poď, štěkne vodítko.</p>
			<p class="MLP_text_bez1radku_-12-0- ParaOverride-1">CHLUPÁČ CUPITÁ NAVYKLOU TRASOU, MAJITELKA ZA NÍM. Cpeš třpytící se pytlík s&#160;Opičákem do brašny, míříš k&#160;domovu.</p>
			<p class="MLP_text ParaOverride-1">Spontánně vyplázneš jazyk, chytáš do huby vločky, ochutnáváš sníh.</p>
			<p class="MLP_text ParaOverride-1">Vlastně ne&#160;– doboha! Jsou dvě! Před druhou jsi měl sraz před kostelem! Pádíš chodníkem. Klouže to, chvílemi stavíš, smrkáš, kašleš, odplivuješ, dýcháš jako lokomobila, píská ti v&#160;harmonice.</p>
			<p class="MLP_text ParaOverride-1">A&#160;to máš v&#160;sobě od rána jenom tři hrnky čaje a&#160;sklenici vody, nic víc.</p>
		</div>
</body>
</html>