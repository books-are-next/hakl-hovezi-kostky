<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>hovezi_kostky-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="hovezi_kostky-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Hovězí kostky</p>
			<p class="MLP_text_uprostred_-B- ParaOverride-1">(2011)</p>
			<p class="MLP_text_bez1radku_-12-0- ParaOverride-1">PODSVÍCENÝ CHRÁM SVATÉ LUDMILY SRŠÍ VŠEMI SVÝMI ŠPICEMI, MEZIŠPICEMI, PODŠPICEMI A&#160;ŠPIČATÝMI VIKÝŘI K&#160;NEBESŮM. Socha dívky na trávníku vypouští bronzového holuba. Pětikilový pták se jen jakoby nedopatřením dotýká hranou ocasu její dlaně. Opodál trčí budka na muří noze, kde bába prodává párky v&#160;rohlíku, ať s&#160;dijonskou, křenovou, kremžskou či plnotučnou, vše za dvacku a&#160;přes den.</p>
			<p class="MLP_text ParaOverride-1">Teď je noc. Vytrvalý drobný deštík smáčí náměstí.</p>
			<p class="MLP_text ParaOverride-1">Držíš deštník, sleduješ lidi na zastávce osvětlené scroll-lighty. Nejpřijatelnější je opilý Rusák, beze studu obcházející občany s&#160;potřebou aspoň minimálního kontaktu. Celým srdcem hledá blízkou bytost. Nedá ti to&#160;– zasalutuješ mu.</p>
			<p class="MLP_text ParaOverride-1">Okamžitě se přilepí: „Nevíš, co tady chci?“</p>
			<p class="MLP_text ParaOverride-1">Školní ruština v&#160;tvém mozku odpoví: „Pravděpodobně někam jedeš.“</p>
			<p class="MLP_text ParaOverride-1">„Někam jedu&#160;– víš, žes to trefil?“</p>
			<p class="MLP_text ParaOverride-1">„Sláva ti,“ odvětíš, „hlavně že víš kam.“</p>
			<p class="MLP_text ParaOverride-1">„Vím,“ zesmutní, „jenže nevím, jestli nejedu pozdě. Nejedu!“ roz­křikne se vzápětí, „jedu na Výtoň! Tam mě čekají! Jenže nevím kudy,“ zmalomyslní, pak opět dostane kuráž: „Já tam dojedu!“</p>
			<p class="MLP_text ParaOverride-1">„Běž na protější zastávku,“ radíš.</p>
			<p class="MLP_text ParaOverride-1">„Jedině když mě doprovodíš.“</p>
			<p class="MLP_text ParaOverride-1">Proč ne, říkáš si, to stihneš.</p>
			<p class="MLP_text ParaOverride-1">„Chleba!“ opírá se ti zpocenou lebkou o&#160;čelo, prská ti přímo do huby.</p>
			<p class="MLP_text ParaOverride-1">„Chleba,“ souhlasíš, vlastně ti ten dobytek ani nevadí.</p>
			<p class="MLP_text ParaOverride-1">„Bochník chleba&#160;– někdy se tváří, že ví víc než ty! Che&#160;– rozumíš!“ líbá ti zničehonic hřbet ruky. „Ty nejsi jejich, ty seš náš! Odkud jsi?“</p>
			<p class="MLP_text ParaOverride-1">„Odtud,“ říkáš.</p>
			<p class="MLP_text ParaOverride-1">„Lžeš&#160;– směješ se! Tady se nikdo nesměje, kde ses narodil?“</p>
			<p class="MLP_text ParaOverride-1">„V&#160;Praze, kde ty?“</p>
			<p class="MLP_text ParaOverride-1">„Glo, glo, glo,“ řekne.</p>
			<p class="MLP_text ParaOverride-1">„Russkij,“ napovíš mu.</p>
			<p class="MLP_text ParaOverride-1">Přestane ti líbat ruku, zbrunátní: „Ně Russkij! Ukrajina! Ukrajina!“</p>
			<p class="MLP_text ParaOverride-1">„Aha&#160;– Ukrajinec,“ zopakuješ po něm.</p>
			<p class="MLP_text ParaOverride-1">„Ně Ukrajiněc,“ řve na tebe, rve ti z&#160;ruky paraple, cloumá s&#160;tebou, skřípe ti zuby těsně u&#160;ksichtu. „Ja Zakarpatskaja Rus!“</p>
			<p class="MLP_text ParaOverride-1">Bliká mu mobil za šest tisíc, vejrá zblízka do displeje. Zpod saka mu svítí vyšívaná košile, hranaté polobotky se lesknou. Zve tě na mejdan, teď a&#160;tady. „Pojď se mnou! Pojď&#160;– musíš! Kam spěcháš? K&#160;čemu spěchat? Jedem! Zatancujem si!“</p>
			<p class="MLP_text ParaOverride-1">„Seru na to, nezlob se,“ říkáš mu, „nebaví mě chlastat.“</p>
			<p class="MLP_text ParaOverride-1">„Jak&#160;– nebaví? Buď seš v&#160;prdeli, proto chlastáš, nebo ses z&#160;tý prdele vyhrabal a&#160;chlastáš od radosti&#160;– není co řešit!“</p>
			<p class="MLP_text ParaOverride-1">„Nejedu, izvini.“</p>
			<p class="MLP_text ParaOverride-1">„Tak mi dej telefon, zavolám ti! Ještě dneska&#160;– dneska!“</p>
			<p class="MLP_text ParaOverride-1">„Jak se jmenuješ?“ chce vědět, řekneš Petr Hlavatý. Obratem ti diktuje svoje číslo on: 608, vósem, děveť, peť. Kontroluje, jestli sis ho zapsal. Zapisuješ, poněvadž je to vylízaný pračurák&#160;– příbuzná duše. Čistá tak, jak tenhle typ umí být. Políbí, pozve, nakrmí, zabije, popláče si.</p>
			<p class="MLP_text ParaOverride-1">Žádá tě, abys přísahal. Přísaháš, proč ne.</p>
			<p class="MLP_text ParaOverride-1">Opět se o&#160;tebe opře čelem. Tlačí, jako by se chtěl silou vůle provrtat do tvého frontálního laloku. Po kolejích se řítí reflexními barvami zářící vůz záchranné služby. Někoho vezou. Hned za ním vůz městské policie.</p>
			<p class="MLP_text_bez1radku_-12-0- ParaOverride-1">TLAK LEBEČNÍCH KOSTÍ NÁHLE POVOLÍ. Ještě tě plácne po rameni a&#160;je fuč. Stojíš, opíráš se o&#160;deštník. Už jenom drobně krápe. Čekáš, nespěcháš. Až spoj dorazí, dorazí.</p>
			<p class="MLP_text ParaOverride-1">Z&#160;klubka lidí, k&#160;nimž chováš tajnou nechuť, protože se chovají přesně jako ty, když ti bylo pětadvacet, se zničehonic vyloupne známý obličej.</p>
			<p class="MLP_text ParaOverride-1">Přistoupí k&#160;tobě a&#160;hovoří: „Zdar, to je náhoda&#160;– nechtěl jsem takhle pozdě votravovat, byl bych ti zavolal zejtra… Jedu přespat ke známýmu.“</p>
			<p class="MLP_text ParaOverride-1">„Nazdar, avatare,“ povídáš. „Kde se tu bereš?“</p>
			<p class="MLP_text ParaOverride-1">„Ále&#160;– tranzit,“ mávne rukou.</p>
			<p class="MLP_text ParaOverride-1">„Máš čas?“</p>
			<p class="MLP_text ParaOverride-1">„Mám.“</p>
			<p class="MLP_text ParaOverride-1">„Nedáme někde kafe?“</p>
			<p class="MLP_text ParaOverride-1">„Rozhodně dejme,“ kývá.</p>
			<p class="MLP_text ParaOverride-1">„Kde ale?“ točíš se jako straka na komíně. „Co to vzít Americkou k&#160;Bla­touchu, tam bude zavřeno, takže pak spodem Grébovkou do Vršovic, tam bujej noční bary jak prašivky po dešti, někde se chytnem.“</p>
			<p class="MLP_text ParaOverride-1">„Nejsou rychlejší rovnou ty Vršovice?“</p>
			<p class="MLP_text ParaOverride-1">„Jsou, poď.“</p>
			<p class="MLP_text ParaOverride-1">Vaše boty mlaskají na mokré dlažbě. Kolem lamp se chvějí duhové sféry. Noční větřík setřásá ze ztěžklých větví kapky.</p>
			<p class="MLP_text ParaOverride-1">„Jak dlouho se zdržíš?“ ptáš se.</p>
			<p class="MLP_text ParaOverride-1">„Pozejtří ráno musim bejt na letišti.“</p>
			<p class="MLP_text ParaOverride-1">„Někam zas prcháš.“</p>
			<p class="MLP_text ParaOverride-1">„Víceméně.“</p>
			<p class="MLP_text ParaOverride-1">„Před čim?“</p>
			<p class="MLP_text ParaOverride-1">„Támhle je, hele, ňáká kafetérie&#160;– zkusíme jí?“</p>
			<p class="MLP_text_bez1radku_-12-0- ParaOverride-1">VSTUPUJETE DO ZAČOUZENÉ MÍSTNOSTI, KDE PANUJE HUTNÝ PROVOZ. Dým je nasycen pachem zmoklé psinky, deodorantů, těkavých alkoholů. Stolky praskají pod lokty lomozících mazáků.</p>
			<p class="MLP_text ParaOverride-1">Nasoukáte se vestoje k&#160;baru.</p>
			<p class="MLP_text ParaOverride-1">„Dvakrát malý silný preso, tim myslíme pikolo, a&#160;dvě blended scotch,“ střelí mladší z&#160;vás po tělnaté servírce ve fosforeskující kšiltovce s&#160;nápisem <span class="MLP_znak_kurziva_11b">Russian Planes</span>, z&#160;níž vzadu trčí umaštěný ohůnek.</p>
			<p class="MLP_text ParaOverride-1">Srkáte kávu, hledíte před sebe.</p>
			<p class="MLP_text ParaOverride-1">„Minulej tejden se u&#160;mě stavil známej, že vyrazíme na šouračku, zrovna sem ke Grébovce,“ zahajuješ. „Zazvonil u&#160;mě, měl jsem zrovna zapáleno, tak ze zvědavosti párkrát potáhnul, udělali jsme si čaj a&#160;zjistili, že kuchyň je nejlepší místo na světě. Jdu teda naproti k&#160;Vietnamce aspoň pro víno a&#160;pro voříšky. To je ta, vo který jsem ti vyprávěl, že má dar ironie.“</p>
			<p class="MLP_text ParaOverride-1">„Vim která.“</p>
			<p class="MLP_text ParaOverride-1">„No&#160;– blížím se teda k&#160;rozsvícenýmu krámu a&#160;vopakuju si: Hlavně drž klapačku, nic neřikej, mlč! Řeč se rozjede a&#160;kdo jí zastaví?“</p>
			<p class="MLP_text ParaOverride-1">„Silnější tabáček ňákej, eheh.“</p>
			<p class="MLP_text ParaOverride-1">„Ani ne, dal jsem pauzu&#160;– nic nesnesu. Vlezu do krámku, kušnu na zámek, a&#160;vona ti má na sobě takovou slušivou, akurátně žlutou bundičku… Povídám: Jéj, vy máte krásnou bundičku! A&#160;vona na to: Ta je od Vietnamce.“</p>
			<p class="MLP_text ParaOverride-1">„Hm.“</p>
			<p class="MLP_text ParaOverride-1">„Neni to k&#160;smíchu, jo?“ tážeš se.</p>
			<p class="MLP_text ParaOverride-1">„Jo, je. Dej mi minutku na aklimatizaci.“</p>
			<p class="MLP_text ParaOverride-1">„Aklimatizuj… Co celý měsíce děláš?“</p>
			<p class="MLP_text ParaOverride-1">„Buď se za něčim honim, nebo vodpočívám.“</p>
			<p class="MLP_text ParaOverride-1">„Vobčas taky prcháš.“</p>
			<p class="MLP_text ParaOverride-1">„Neprchám, spíš ustupuju… Jak často seš mezi lidma?“ sekne po tobě zničehonic.</p>
			<p class="MLP_text ParaOverride-1">„Proč? Třeba dneska jsem byl na návštěvě.“</p>
			<p class="MLP_text ParaOverride-1">„K&#160;tobě někdo chodí?“</p>
			<p class="MLP_text ParaOverride-1">„Střídaj se mi doma dvě party plus jednotlivci. Sdělíme si pár přibarvenejch novinek, konstatujeme, že eště není všem dnům konec, proklejeme poměry a&#160;rozejdeme se. Mezi lidma jsem docela často, jestli se ptáš na to.“</p>
			<p class="MLP_text ParaOverride-1">„Zvláštní.“</p>
			<p class="MLP_text ParaOverride-1">„Co zvláštní?“</p>
			<p class="MLP_text ParaOverride-1">„Jak vnímáš realitu.“</p>
			<p class="MLP_text ParaOverride-1">„Dynamicky&#160;– pomocí získaný zkušenosti zpětně pochopíš, co se vodehrálo.“</p>
			<p class="MLP_text ParaOverride-1">„Šlo by říct srozumitelně?“</p>
			<p class="MLP_text ParaOverride-1">„Poslední dobou se mi všecko odvíjí vopačně, proti časový posloupnosti.“</p>
			<p class="MLP_text ParaOverride-1">„Například?“</p>
			<p class="MLP_text ParaOverride-1">„Sedim na zahrádce v&#160;koutě ukrutně strmýho náměstí, koukám na sto let starý činžáky, dole honosný vomítky, nahoře raší z&#160;okapů tráva, břízky. Protější židle je prázdná, na tácku půllitr. Po chodníku tančí mikroten, předvádí neuvěřitelný kousky. Vnímám něco nepopsatelnýho&#160;– rej zbytkovejch podstat, molekul, eónů. V&#160;ten moment nevim, čí jsem a&#160;co tu dělám. Vidim nebe, na něm pár rorejsů a&#160;vrtulníků. Pak mi to naskočí&#160;– jsem v&#160;Bubenči, jméno náměstí samo litr znám, na týhle zahrádce jsem seděl stokrát. Židle je prázdná proto, že si kamarád šel za roh zavolat. Sedíme tu, protože jsme byli na procházce, na kterou jsem ho vytáh, neb má fázi deprese, kdy by neměl chlastat, čili je nejvyšší čas zaplatit a&#160;jít.“</p>
			<p class="MLP_text ParaOverride-1">„Což bysme mimochodem mohli udělat i&#160;my&#160;– dopít a&#160;jít se nadechnout kyslíku,“ navrhuje.</p>
			<p class="MLP_text ParaOverride-1">„Jsem pro. Můžeme to vzít přes kopec ke mně, jsou zhruba tři, vyndám z&#160;mrazáku kus hovězího, přespíš a&#160;zejtra si ho uděláme.“</p>
			<p class="MLP_text ParaOverride-1">„To nezní špatně. Napřed něco vidíš, a&#160;pak ti teprve naskočí co&#160;– rozumim tomu správně?“</p>
			<p class="MLP_text ParaOverride-1">„Jo, ale neni to následek mozkový příhody, jak si asi myslíš, spíš ňákýho zklidnění.“</p>
			<p class="MLP_text ParaOverride-1">„Připadáš mi víc zničenej než zklidněnej.“</p>
			<p class="MLP_text ParaOverride-1">„Ty dvakrát klidně taky nevypadáš.“</p>
			<p class="MLP_text ParaOverride-1">„Taky nejsem,“ říká a&#160;vpíjí se očima do pohublé samice egejského typu s&#160;ostrými rýhami kolem odmítavě spuštěných ústních koutů, hřadující na barové stoličce kus od vás.</p>
			<p class="MLP_text ParaOverride-1">„Psals, že máš prima ženskou,“ podotýká.</p>
			<p class="MLP_text ParaOverride-1">„Jo, to trvalo dva roky a&#160;bylo to docela pěkný. Nevim teda, jestli by to řekla i&#160;vona. Před čtrnácti dny jsme to rozštípli.“</p>
			<p class="MLP_text ParaOverride-1">„Proč?“</p>
			<p class="MLP_text ParaOverride-1">„Umíš říct vo jakýmkoliv vztahu, proč skončil?“</p>
			<p class="MLP_text ParaOverride-1">„Neměl by ses už na to vykváknout? Vim nejmíň vo třech, se kterejmas měl zůstat a&#160;neudělals to, co s&#160;tim dál? Nic&#160;– koukám, že ti téma nedělá dobře, změňme ho… Vypadáš jak špatně udělanej voskovej Elvis.“</p>
			<p class="MLP_text ParaOverride-1">„Ty jak Baron Prášil, blbečku copatá! Zrovna ty mi budeš kázat evangelia&#160;– furt na útěku.“</p>
			<p class="MLP_text ParaOverride-1">„Na ústupu… Poslední dobou si ale řikám, že bych v&#160;tý Praze docela rád hodil kotvu, to ovšem znamená mít kde bydlet.“</p>
			<p class="MLP_text ParaOverride-1">„S&#160;tim bych ti rád pomoh, bohužel nemám jak,“ říkáš.</p>
			<p class="MLP_text ParaOverride-1">„Nevadí,“ uklidňuje tě, „škudlivost&#160;– neznám horší vlastnost. Cíleně se vomezovat, šetřit, kombinovat, vymejšlet, jak na to vyzrát. Nedokázat se vodvázat, ani když cálujou jiný. Hlídat užitnou hodnotu, procenta, snažit se, vnucovat se, zešednout, vyschnout, vodevzdat nastřádaný žetony. A&#160;eště v&#160;urně rotovat kvůli tomu, co s&#160;tvejma žetonama prováděj tvý nejbližší.“</p>
			<p class="MLP_text ParaOverride-1">„Já rotovat nebudu, poněvadž jich, sorry, moc nezdědíš.“</p>
			<p class="MLP_text ParaOverride-1">„Ani nechci. Teď teda bych zrovínka něco potřeboval, ale buď v&#160;klidu, netýká se to žetonů.“</p>
			<p class="MLP_text ParaOverride-1">„Co bys potřeboval?“</p>
			<p class="MLP_text ParaOverride-1">„Maličkost&#160;– sdělim až doma.“</p>
			<p class="MLP_text ParaOverride-1">„Znáš dojem, že se řítíš po dálnici v&#160;autě, kterýmu přestalo fungovat všecko kromě motoru?“ říkáš, aby řeč nestála. „Vlastně se nic neděje, jenom nevíš, co s&#160;tim?“</p>
			<p class="MLP_text ParaOverride-1">„Neznám,“ odvětí, „nemám řidičák.“</p>
			<p class="MLP_text ParaOverride-1">„Ne?“</p>
			<p class="MLP_text ParaOverride-1">„Měl jsem, už nemám, no,“ říká. „To jsou všecko problémy starýho světa… Každej tady v&#160;tý republice má pocit katastrofy, přitom se nic neděje. Akorát vám klesá kredit, statut, respekt, důvěra, svět na vás zkrátka sere.“</p>
			<p class="MLP_text ParaOverride-1">„Na tebe ne, že se z&#160;toho vyjímáš?“</p>
			<p class="MLP_text ParaOverride-1">„Na mě ne, poněvadž tu v&#160;jednom kuse nejsem.“</p>
			<p class="MLP_text ParaOverride-1">„Je fakt, že když jsem jednou za čas ve Vídni, pokaždý mi tam někdo líčí, že nás Čechy nemá rád, poněvadž jsme nespolehlivý, nesamostatný a&#160;celkově takový nijaký.“</p>
			<p class="MLP_text ParaOverride-1">„To řikaj eště slušně, ne?“</p>
			<p class="MLP_text ParaOverride-1">„Akorát tam neni špetka nadhledu&#160;– míněj to smrtelně vážně.“</p>
			<p class="MLP_text ParaOverride-1">„Jak řikám, tuhle pověst máme všude a&#160;všude nás maj dost.“</p>
			<p class="MLP_text ParaOverride-1">„Snad je to dobře, aspoň nežijeme v&#160;omylu.“</p>
			<p class="MLP_text ParaOverride-1">„To ne. Řeknu historku vodjinud… Známej byl nedávno v&#160;Izraeli a&#160;vyprávěl, jak je vezli auťákem v&#160;pásmu Gazy. Co tam hledali, nevim, novináři. Sjeli z&#160;kontrolovaný silnice na vedlejší cestu, chtěli něco točit, najednou zjistili, že nejsou na cestě, ale v&#160;ňáký kamenitý prdeli, v&#160;podstatě na poušti. Samozřejmě s&#160;sebou měli průvodce, ten volá vysílačkou na nejbližší vojenskej post, že se ztratili. Post povídá: Ok, ať řidič vyleze z&#160;auta a&#160;zvedne levou ruku. Řidič to udělal, post povídá: Vidíme vás, následujte dron, kterej u&#160;vás bude za půl minuty. Za půl minuty přivrčelo bezpilotní letadýlko, zakroužilo, řidič nased a&#160;vono je dovedlo zpátky na silnici.“</p>
			<p class="MLP_text ParaOverride-1">„Kdyby řidič zved vomylem pravou, nejspíš by je vzápětí usmažili raketou.“</p>
			<p class="MLP_text ParaOverride-1">„To jim nedošlo&#160;– akorát se divili, z&#160;čeho je ten jejich průvodce celou dobu tak nervózní.“</p>
			<p class="MLP_text_bez1radku_-12-0- ParaOverride-1">DO LOKÁLU VPADNE CHUMEL PROMOKLÝCH ROZJAŘENCŮ. Orientují se v&#160;dýmu, shazují goretexové kapuce, oklepávají paraplata, teče z&#160;nich. Otevřenými dveřmi je slyšet, jak liják buší do kapot zaparkovaných aut.</p>
			<p class="MLP_text ParaOverride-1">„Hovězí teda nejspíš padá,“ vzdychne syn a&#160;zvrhne do sebe sklenku. „Jak bys ho dělal?“</p>
			<p class="MLP_text ParaOverride-1">„Nakrájel bych na kostky, základ z&#160;cibulky a&#160;trochy máslovýho špeku, mletý papriky, nechat vysmahnout, přidat hodně zelený papriky, dusit, v&#160;půlce tam frknout předvařený fazole, nechat bublat, nakonec možná zahustit špetkou křenu ze sklenice a&#160;nazdar.“</p>
			<p class="MLP_text ParaOverride-1">„Jo, eště preso a&#160;blended,“ říká syn servírce.</p>
			<p class="MLP_text ParaOverride-1">„Mně bez presa,“ dodáváš.</p>
			<p class="MLP_text ParaOverride-1">„Čtení po festivalech&#160;– jak tě to může bavit?“ pokračuje výslech.</p>
			<p class="MLP_text ParaOverride-1">„Neni jich zas tolik, a&#160;hlavně je to prdel. Zavolaj ti, ty se omluvíš, ať se nezloběj, že si šlapeš na jazyk, vodtažitě korektní hošík se podiví, proč to nebereš&#160;– <span class="MLP_znak_kurziva_11b">má to být velmi slušně honorované</span>. Tak teda kejvneš. Přijdeš tam, máš pět vteřin na podepsání smlouvy a&#160;hop na jeviště. Nakonec zjistíš, že ti dali pár šupů plus dárkovou tašku s&#160;letákama a&#160;trikem s&#160;nápisem ONLY THE FUTURE EXISTS. Připadáš si jako klaun, kterýho kopli do zadku. VIP vopice&#160;– podrbej se a&#160;zmiz. Ale dobrý, máloco beru až tak osobně, abych to cejtil jako příkoří. Eště ňáký otázky?“</p>
			<p class="MLP_text ParaOverride-1">„Jak to přijde, že s&#160;každou vydržíš dva, dva a&#160;půl roku&#160;– a&#160;dost?“</p>
			<p class="MLP_text ParaOverride-1">„Jsem tak naprogramovanej, nevim… Vztahy jsou tajemný jak vesnická vražda. Když vedle mě kráčí milá, tolerantní, duchapřítomná ženská a&#160;já se utápim v&#160;dojmu, že je to konečně ta, co by ze mě udělala chlapa, už vim, že zklamu. Vim, vo koho přijdu. Rozpadám se steskem, ale nemůžu jinak&#160;– jsem tak naprogramovanej.“</p>
			<p class="MLP_text ParaOverride-1">„To máš blbý.“</p>
			<p class="MLP_text ParaOverride-1">„Nemám&#160;– mně v&#160;zásadě nikdo nechybí.“</p>
			<p class="MLP_text ParaOverride-1">„Cejtívám to stejně.“</p>
			<p class="MLP_text ParaOverride-1">„Jenže ty máš syna, idiote.“</p>
			<p class="MLP_text ParaOverride-1">„Ty taky&#160;– a&#160;co?“</p>
			<p class="MLP_text ParaOverride-1">„Jenže ty čerstvýho&#160;– proč u&#160;něj, do frasa, nejsi?“</p>
			<p class="MLP_text ParaOverride-1">„Vo tom jsem s&#160;tebou chtěl mluvit.“</p>
			<p class="MLP_text ParaOverride-1">„Mluv.“</p>
			<p class="MLP_text ParaOverride-1">„Ňák jsem ztratil chuť.“</p>
			<p class="MLP_text ParaOverride-1">„Její muž furt neví, že je to tvoje?“</p>
			<p class="MLP_text ParaOverride-1">„Ne.“</p>
			<p class="MLP_text ParaOverride-1">„Seš nezodpovědnej kretén, zblbnout paničku a&#160;vyfláknout se na ní.“</p>
			<p class="MLP_text ParaOverride-1">„Neřikej <span class="MLP_znak_kurziva_11b">panička</span>&#160;– hrozný slovo.“</p>
			<p class="MLP_text ParaOverride-1">„Uděláš dítě, necháš se živit, čekáš, jak se voni rozhodnou, nakonec necháš syna cizímu chlapovi. Pak tě na půl roku vodfouknou démoni na Kalimantan, budeš posílat fotky a&#160;nalhávat si, že si to můžeš dovolit, poněvadž máš rezervy.“</p>
			<p class="MLP_text ParaOverride-1">„Nezodpovědnej kretén seš především ty, otče,“ opáčí klidným hlasem. „Kdybys nebyl, buď bych neexistoval, nebo bych byl přiměřeně zajištěnej. Nezajištěný lidi by neměli mít děti.“</p>
			<p class="MLP_text_bez1radku_-12-0- ParaOverride-1">MÁ DOKONALOU PRAVDU. Živí tě rumařina šolichů, glos, explikací, rešerší, adaptací, doprošovaček, nárazových kšeftů. Nic, z&#160;čeho bys koupil kvartýr aspoň jemu. A&#160;co horšího, zabydlel ses v&#160;tomhle stavu zřejmě natrvalo. Je ti v&#160;něm dobře. Bereš ho jako šachy. Baví tě to. Raduješ se, když uhraješ k&#160;lepšímu pár tahů, a&#160;nevšimneš si, že to bylo za cenu ztráty koně. Přitom koně si vážíš víc než dámy, protože se vymyká symetrii.</p>
			<p class="MLP_text ParaOverride-1">„Dva bez ledu,“ říkáš žoviální zpocené číšnici vonící chemickým ananasem, „pikolo taky, díky.“</p>
			<p class="MLP_text ParaOverride-1">„No a&#160;jak to bylo s&#160;tou poslední?“ nedá synkovi zvědavost.</p>
			<p class="MLP_text ParaOverride-1">„Co myslíš&#160;– průběh nebo střih?“</p>
			<p class="MLP_text ParaOverride-1">„Průběh znám&#160;– střih.“</p>
			<p class="MLP_text ParaOverride-1">„Jdeme jen tak bezcílně po nábřeží, povídáme si, zpíváme, sedáme do Kuželky, dáváme si rajskou se šesti, dojíme, pochválíme jídlo, chvíli na sebe koukáme. Vona vstane, hodí na sebe bundičku, lípne na stůl dvoukilo, řekne: <span class="MLP_znak_kurziva_11b">promiň</span>, pohladí tě po řepě a&#160;jde. Koukáš za ní. Její ruka zavírá dveře. Sedíš, objednáš si pivo, sleduješ akrobatický výkony pingla. Poslední člověk vodchází z&#160;tvýho života a&#160;tebe to nechává klidným.“</p>
			<p class="MLP_text ParaOverride-1">„Proč poslední?“</p>
			<p class="MLP_text ParaOverride-1">„Možná předposlední.“</p>
			<p class="MLP_text ParaOverride-1">„Co je s&#160;Laurou?“</p>
			<p class="MLP_text ParaOverride-1">„Je vdaná, čeká druhý dítě.“</p>
			<p class="MLP_text ParaOverride-1">„A&#160;s&#160;Martinou?“</p>
			<p class="MLP_text ParaOverride-1">„To samý.“</p>
			<p class="MLP_text ParaOverride-1">„Seš zbytečně ješitnej.“</p>
			<p class="MLP_text ParaOverride-1">„Já a ješitnej?“</p>
			<p class="MLP_text ParaOverride-1">„Myslíš akorát na sebe.“</p>
			<p class="MLP_text ParaOverride-1">„To se pleteš.“</p>
			<p class="MLP_text ParaOverride-1">„Nepletu, já to poznám. Znám to&#160;– taky myslim akorát na sebe.“</p>
			<p class="MLP_text ParaOverride-1">„A&#160;chceš to změnit?“</p>
			<p class="MLP_text ParaOverride-1">„Samo, jenom nevim jak.“</p>
			<p class="MLP_text ParaOverride-1">„Věnovat svůj čas někomu jinýmu, až tak je to možná jednoduchý a&#160;zároveň těžko řešitelný.“</p>
			<p class="MLP_text ParaOverride-1">„Na to zatim nemám.“</p>
			<p class="MLP_text ParaOverride-1">„Buď máš, nebo nemáš&#160;– žádný <span class="MLP_znak_kurziva_11b">zatim</span>…“</p>
			<p class="MLP_text ParaOverride-1">„Co zapomenout, že si furt dáváš ňáký úkoly?“</p>
			<p class="MLP_text ParaOverride-1">„Neni řešení&#160;– vod vteřiny tě začne úkolovat někdo druhej.“</p>
			<p class="MLP_text ParaOverride-1">„Řekla: <span class="MLP_znak_kurziva_11b">promiň</span>, pohladila tě po řepě, zavřela za sebou dveře a&#160;vod tý doby jsi jí neviděl?“</p>
			<p class="MLP_text ParaOverride-1">„Přesně tak.“</p>
			<p class="MLP_text ParaOverride-1">„Proč s&#160;tebou teda šla na procházku, během který jste byli, jak řikáš, v&#160;pohodě?“</p>
			<p class="MLP_text ParaOverride-1">„Ze setrvačnosti, z&#160;rozpaků, z&#160;potřeby sdělit to ňák šetrně, co já vim.“</p>
			<p class="MLP_text_bez1radku_-12-0- ParaOverride-1">SYN NEPŘESTÁVÁ HYPNOTIZOVAT EGEJSKOU VALKÝRU. Je celá v&#160;černém, pevná, štíhlá, šálivá, všechno se na ní vlní a&#160;ježí. Soustředěně rejdí brčkem v&#160;močálu mojita. Mladá není. Takhle nějak si představuješ typ, na který ten tvůj blbec zabírá. Kterým pravidelně klade srdce do dlaní.</p>
			<p class="MLP_text ParaOverride-1">A&#160;taky jo. Koukáš na něj&#160;– stačilo by přiložit doutnák. Vůbec tě nevnímá, přestože k&#160;tobě souvisle hovoří.</p>
			<p class="MLP_text ParaOverride-1">Vypráví o&#160;hoře na Novém Zélandu, na kterou letos vylezl. Její úpatí kryl hustý deštný les, už to byla soda. Cestou výš porost řídl, až zmizel, začala padat mlha. Pak to tam najednou začalo vypadat jako na Šumavě, jen ve větším měřítku&#160;– blata, močály přepažené zpuchřelými hatěmi, oka stojaté černé vody, volně poházené bludné balvany, jedovatě zbarvená kvítka. Stoupal dál a&#160;dál po dřevěném chodníku. Ten najednou skončil&#160;– a&#160;tam zničehonic, úplně bez přechodu, rašil pokroucený druhohorní prales. Pod nohama mlaskalo bláto, staleté stromy obrostlé řasami, mechem, neřádem.</p>
			<p class="MLP_text ParaOverride-1">„Sám jsi tam byl?“ diví se v&#160;tobě doživotní Žižkovák.</p>
			<p class="MLP_text ParaOverride-1">„S&#160;kamarádkou,“ připustí. „Tam se ti nepohnulo ani stýblo… Stromy s&#160;fousama až na zem, absolutní ticho. Slyšíš jenom čvachtání vlastních kroků. Motali jsme se dokola a&#160;nevěděli, kudy dál. Všude kolem to vypadalo stejně. Nakonec jsme se dohrabali k&#160;místu, kde zela díra do země jako prase. Taková šachta. Ústí ze všech stran zatarasený houštím a&#160;vprostřed holá bahnitá nálevka, v&#160;ní tma.“</p>
			<p class="MLP_text ParaOverride-1">„Jak jste na ní trefili, když byla ze všech stran zarostlá?“</p>
			<p class="MLP_text ParaOverride-1">„Holka se šla vykadit do roští&#160;– je cudná.“</p>
			<p class="MLP_text ParaOverride-1">„Vykadila se teda do jámy?“</p>
			<p class="MLP_text ParaOverride-1">„Eště to tak… Vopatrně jsme do ní nakoukli&#160;– čišela z&#160;ní zlá energie.“</p>
			<p class="MLP_text ParaOverride-1">„Co to je&#160;– hrůza, strach?“</p>
			<p class="MLP_text ParaOverride-1">„Strach je v&#160;tobě, ten si vyrábíš sám. Tohle bylo něco zvenku.“</p>
			<p class="MLP_text ParaOverride-1">„Jak se to projevovalo?“</p>
			<p class="MLP_text ParaOverride-1">„Ledovej děs, bušení srdce, nemůžeš se nadechnout. Seš blízko kolapsu. Nejsi v&#160;sobě, seš mimo sebe, kousek vedle. Přítomnost druhýho, do tý chvíle blízkýho člověka, zmizí. Seš sám na místě, který na tebe není ani trochu zvědavý. Překážíš tam. Seš rozloženej na díly. Nevim, no, něco si z&#160;toho vyber.“</p>
			<p class="MLP_text ParaOverride-1">„Zajímaj mě ty díly.“</p>
			<p class="MLP_text ParaOverride-1">„Seš jak aerosol rozprášenej do prostoru. Jedinej jasnej vjem je, že tě ta díra vtahuje.“</p>
			<p class="MLP_text ParaOverride-1">„Jako že do ní zahučet?“</p>
			<p class="MLP_text ParaOverride-1">„Něco v&#160;tom smyslu… Podotýkám, že jsme v&#160;sobě neměli alkáč ani nic jinýho. No&#160;– nakonec jsme se z&#160;toho pralesa vymotali a&#160;to je celý. Před náma byl mrak a&#160;v&#160;něm vrchol hory, lišejníkem vobrostlý šutry, trsy vřesu. Za jednim z&#160;těch šutrů seděl starej Pákistánec, žral ňáký pyré z&#160;kelímku a&#160;ukázal nám to místo, kde jsme byli, v&#160;be­dekru. Šlo vo propast, kde starý Maorové zaznamenali přítomnost významnejch duchů a&#160;nosili jim tam stovky let pravidelný voběti.“</p>
			<p class="MLP_text_bez1radku_-12-0- ParaOverride-1">EGEJKA SE ZVEDÁ. Zavrtí pánví, křupne páteří, líně navlékne řemínek kabelky.</p>
			<p class="MLP_text ParaOverride-1">„Ach jo, tyhle kolenatý,“ řekne syn poté, co se za ní zavře noc.</p>
			<p class="MLP_text ParaOverride-1">Začínáš mu rozumět. Má náturu, kterou mu můžeš závidět&#160;– účty skládá výhradně sám sobě. Dělá si, co chce. Někam přijede, tam na něj buď někdo čeká, nebo ne, projde se, posedí, zorientuje, nahodí kontakty, najde si bydlení, platí drinky zachovalým křehkým brunetám, mláďata ho neberou, učí se jazyky, tu a&#160;tam zavadí o&#160;práci, ale jinak dělá hovno na plný úvazek.</p>
			<p class="MLP_text ParaOverride-1">A&#160;má pravdu. K&#160;čemu jsou speciální zájmy, když člověk sedí v&#160;komůrce a&#160;hrabe se v&#160;marastu, poněvadž svět nic než marast nenabízí?</p>
			<p class="MLP_text ParaOverride-1">„Jo&#160;– a&#160;nesmim zamlčet,“ dodá tvůj mladší dvojník, „že to na nás v&#160;tom pralese přišlo a&#160;maličko jsme si vrzli. No&#160;– maličko, my vlastně vrzali jak vo život. Vlastně jsem po pravdě nic silnějšího nezažil. Takže to byl možná trest za rušení klidu. Legrace byla, že z&#160;druhý strany pralesa, kterej skončil, jak začal, stála normální turis­tická lavička, na ní šipka v&#160;protisměru a&#160;nápis: <span class="MLP_znak_kurziva_11b">POUZE NA VLASTNÍ NEBEZPEČÍ</span>. Tak&#160;– teď zas něco řekni ty.“</p>
			<p class="MLP_text ParaOverride-1">„Trpim ti nepřetržitým, úplně fyzickým pocitem,“ říkáš, „že jsem se narodil na stavbě, která je pořád eště rozdělaná. Ať jsem, kde jsem, cejtim vlhkej smrad malty, halekání, prach, zedničinu. Nášlapky, žmolky, plesnivinu, žluklý peřiny. Je to zažraný v&#160;podlaze, v&#160;kobercích, v&#160;knihách.“</p>
			<p class="MLP_text ParaOverride-1">„Nejvyšší čas změnit bejvák,“ konstatuje potomek. „V&#160;souvislosti s&#160;čimž bych se vrátil k&#160;tý svojí prosbičce.“</p>
			<p class="MLP_text ParaOverride-1">Hrabe po kapsách, vytřepne sáček, cosi drží v&#160;dlani: „Jestli bys mi totiž nepích tohle sem,“ ukazuje si na kořen nosu jako svatý Šebestián. „Jedna křepelice si přeje, abych byl víc do Thora, no.“</p>
			<p class="MLP_text ParaOverride-1">Protáčíš v&#160;prstech ne zrovna tenký ocelový trn zakončený masivními peckami.</p>
			<p class="MLP_text ParaOverride-1">„Ale jo,“ říkáš, „klidně. Tady se to ovšem nehodí.“</p>
			<p class="MLP_text ParaOverride-1">„No právě&#160;– jdeme potom k&#160;tobě, ne?“</p>
			<p class="MLP_text ParaOverride-1">„Chystáš se na hell party či co?“</p>
			<p class="MLP_text ParaOverride-1">„Dyť řikám, kvůli křepelici&#160;– jak to skončí, hned to sundám.“</p>
			<p class="MLP_text ParaOverride-1">„Co jak skončí?“</p>
			<p class="MLP_text ParaOverride-1">„No ten vztah.“</p>
			<p class="MLP_text ParaOverride-1">„Co když neskončí?“</p>
			<p class="MLP_text ParaOverride-1">„Zažil jsi ňákej, co neskončil?“</p>
			<p class="MLP_text ParaOverride-1">„Já ne, ale ty bys měl…“</p>
			<p class="MLP_text ParaOverride-1">„Já <span class="MLP_znak_kurziva_11b">vim</span>, co bych měl! Neni nutný mi to vopakovat. Myslíš, že nejsem v&#160;dostatečný kaši? Potřebuješ mi jí eště zahušťovat?“</p>
			<p class="MLP_text ParaOverride-1">„Platíme teda?“</p>
			<p class="MLP_text ParaOverride-1">„Jo,“ plácne bankovku na bar.</p>
			<p class="MLP_text ParaOverride-1">„Nech to,“ povídáš a&#160;připlácneš svoji.</p>
			<p class="MLP_text ParaOverride-1">Jdeš se vymočit.</p>
			<p class="MLP_text ParaOverride-1">Možná, přemítáš, je v&#160;tvém případě nesmysl chtít s&#160;někým žít. Tvůj čas minul, přiznej si to. Nikoho nezajímáš, málokdo zajímá tebe. Nebo jinak&#160;– zajímá tě leckdo, jenže to jsou bez výjimky typy, pro které jsi vzduch.</p>
			<p class="MLP_text_bez1radku_-12-0- ParaOverride-1">JDETE VEDLE SEBE SYROVÝM PŘEDJITŘNÍM OPAREM. Chodník je pokryt rozmočenými jehnědami a&#160;jinými částmi vegetace, sraženými deštěm.</p>
			<p class="MLP_text ParaOverride-1">Vdechujete hořký vzduch, pokašláváte, občas se zastavíte, otočíte, ulpíváte pohledem na termitištích střech. Na statisících slepených komůrek, uvnitř kterých štrachají lidští korýši, brouci, krtonožky. Na křehkém útesu plném teritoriálních půtek. Po dně údolí křižují rozsvícené pantografy.</p>
			<p class="MLP_text ParaOverride-1">Míjíte vysoký upíří zámek na rohu Krymské, střežící cestu z&#160;vršovického bludiště. Naproti němu hodinový hotel Exclusive, <span class="MLP_znak_kurziva_11b">diskrétnost</span>, <span class="MLP_znak_kurziva_11b">soukromí</span>, <span class="MLP_znak_kurziva_11b">chlazené nápoje</span>, <span class="MLP_znak_kurziva_11b">nonstop</span>.</p>
			<p class="MLP_text ParaOverride-1">Stoupáte po schodech k&#160;Bezručovým sadům. „Řeknu ti, co mě trápí,“ říká, „ale slib mi, že to nebudeš rozpatlávat.“</p>
			<p class="MLP_text ParaOverride-1">„Na to nemám sílu.“</p>
			<p class="MLP_text ParaOverride-1">„Bum&#160;– synáček se narodil, to bylo fajn. Byli jsme pořád spolu, její muž byl na cestách. Její muž je, hm… drakonicky žárlivej Řek, kterej když se nasere, pukaj zdi. Má dům, jachtu, vrtulník, ve skříni deset brokovnic. Kdyby se dozvěděl, že kluk neni jeho, zastřelí jí, jeho, mě, sebe a&#160;předtím vystřílí půlku ulice, páč tu jeho hanbu viděla.“</p>
			<p class="MLP_text ParaOverride-1">„K&#160;tomu, aby ses vo někoho staral, nepotřebuješ vrtulník.“</p>
			<p class="MLP_text ParaOverride-1">„Vona se kvůli mně nerozvede, chápeš. Rádi se máme a&#160;to je všecko. Trvalo dost dlouho, než mi došlo, že jsou jenom dva druhy lidí&#160;– chudý a&#160;bohatý. Chudý jsou lidštější, ale nudný&#160;– furt melou o&#160;svejch problémech. Bohatej tě včas vodkopne, ale máš na něj světlou vzpomínku. Mezi sebe tě tyhle lidi ale nikdy nevemou, něco takovýho je proti jejich nejhlubšímu přesvědčení.“</p>
			<p class="MLP_text ParaOverride-1">„Mluvíš lautr jako štětka.“</p>
			<p class="MLP_text ParaOverride-1">„Ty ne? <span class="MLP_znak_kurziva_11b">Only the future exists</span>…?“</p>
			<p class="MLP_text ParaOverride-1">„Seš línej se snažit&#160;– všecko vzdáš.“</p>
			<p class="MLP_text ParaOverride-1">„Víš vo mý situaci hovno a&#160;podsouváš mi takovýhle klišé. Skoro dva roky jsem tvrdnul v&#160;ulepeným taliánským městě, kde je všechno postavený na hlavu, a&#160;čekal na telefon, až její muž vymázne, abych přiběh a&#160;užil si chvilku s&#160;ní a&#160;s&#160;miminem. Belmondo by to možná řešil jinak, já dělám, co umim… Pracoval jsem! Co děláš ty&#160;– sháníš práci? Tak drž hubu! Kolikrát ses staral vo ženskou s&#160;dítětem?“</p>
			<p class="MLP_text ParaOverride-1">„Dvakrát… třikrát.“</p>
			<p class="MLP_text ParaOverride-1">„Jak dlouho?“</p>
			<p class="MLP_text ParaOverride-1">„Rok a&#160;půl pokaždý.“</p>
			<p class="MLP_text ParaOverride-1">„A&#160;to seš na domácí půdě, ne v&#160;Mediteránii! Nevyvinuls ani desetinu snahy, co já.“</p>
			<p class="MLP_text ParaOverride-1">„Je fakt, že vo tvejch snahách nic nevim.“</p>
			<p class="MLP_text ParaOverride-1">„Potřebuješ vo nich vědět?“</p>
			<p class="MLP_text ParaOverride-1">„Spíš jo než ne.“</p>
			<p class="MLP_text ParaOverride-1">„Moc ti nevěřim. Celej večer z&#160;tebe mám pocit, že už na všecko včetně sebe zvysoka dlabeš.“</p>
			<p class="MLP_text ParaOverride-1">„Nedlabu, akorát někdy nemám čas na někoho, na koho bych ho mít chtěl, a&#160;von tím pádem propadne dojmu, že mě nezajímá, co ho trápí. Což je omyl&#160;– zrovna to mě zajímá, co koho trápí, jak u&#160;druhejch, tak u&#160;sebe. Bohužel pak, když se to dozvim, nedokážu držet klapačku. Vo každou zvláštnost se chci podělit, ergo kdekomu kdeco vykecám. Raduju se, že jsme v&#160;tom všichni. Nulovej takt.“</p>
			<p class="MLP_text ParaOverride-1">„Slepičí prdel se tomu řiká.“</p>
			<p class="MLP_text ParaOverride-1">„Víš co, brzdi.“</p>
			<p class="MLP_text ParaOverride-1">„Nepřemejšlej a&#160;řekni&#160;– co se ti stalo ve čtvrtek?“</p>
			<p class="MLP_text ParaOverride-1">„Sedim v&#160;půl druhý v&#160;čekárně u&#160;psychoušky a&#160;úplně nečekaně vejde maník, kterýho znám dvaatřicet let. Taky svýho času projel dvě třetiny planety jako ty. Přijde, nehne se mu ve tváři sval. Sedne si ke mně, poněvadž ví, že mě zná. Hodinu dřepí v&#160;zapařený kožený bundě a&#160;mlčí. A&#160;na to já nemám, sedět vedle vypelichanýho pardála a&#160;držet pysk. Tak mu něco vykládám, líčím tyhlety indiskrétní historky. Do pěti minut je zbytek přítomnejch v&#160;raptu, že zjevně útočim na mně neznámýho člověka. Syčej na mě, vodháněj mě, takhle dělaj rukama, ať ho nechám.“</p>
			<p class="MLP_text ParaOverride-1">„Ignoroval tě?“</p>
			<p class="MLP_text ParaOverride-1">„To ne, ale hubu neotevřel. Celou dobu jsem na něm viděl, jak si to, kurva, užívá&#160;– čím víc mě pacoši jebali, tim byl spokojenější.“</p>
			<p class="MLP_text ParaOverride-1">„Cos tam dělal ty?“</p>
			<p class="MLP_text ParaOverride-1">„Čekal na recept. To je ňákej test nebo co?“</p>
			<p class="MLP_text ParaOverride-1">„Prostě mě zajímalo, cos dělal ve čtvrtek. Ten známej&#160;– jeho problém je jakýho druhu?“</p>
			<p class="MLP_text ParaOverride-1">„Ňákej typ rozpadu&#160;– emoční chlad, nesdílnost, introspekce, lhostejnost k&#160;vnějšímu, sklon k&#160;drtivý kritice sebe i&#160;druhejch. K&#160;tomu nevratný poškození nervový soustavy, není mu co závidět. Doktoři nevěděj, co s&#160;nim, tak do něj cpou čim dál silnější medika.“</p>
			<p class="MLP_text ParaOverride-1">„Dvatřicet let… Co cejtíš, když ho takhle vidíš?“</p>
			<p class="MLP_text ParaOverride-1">„Vidim ho dál jako konzistentního kamaráda, ačkoliv vo to nestojí, poněvadž dávno nemá většinu ovladačů v&#160;cajku.“</p>
			<p class="MLP_text ParaOverride-1">„Jak seš na tom s&#160;ovladačema ty?“</p>
			<p class="MLP_text ParaOverride-1">„Nos ti propíchnu, ale nezaručím ti, že se budu jezdit smát na svý vnouče.“</p>
			<p class="MLP_text ParaOverride-1">„Já ti nezaručim ani to, že ho uvidíš jinde než na youtube.“</p>
			<p class="MLP_text_bez1radku_-12-0- ParaOverride-1">PARKEM SE BLÍŽÍ DALŠÍ KOLENATÁ ČUHEJDA. Šestatřicítka se stopami věčného zápasu Jákoba s&#160;andělem ve tváři. Vysedlé lícní kosti, vyzývavě špičatý nosík, sestřih chovankyně carského chudobince&#160;– krátké husté mužické pačesy. Vleče na obojku sípavě oddechujícího psa.</p>
			<p class="MLP_text ParaOverride-1">Když vás mine, syn tichounce hvízdne. Ženská otočí hlavu a&#160;změní se v&#160;alegorii úleku, údivu a&#160;vzápětí pěnivé štičí radosti.</p>
			<p class="MLP_text ParaOverride-1">Skočí k&#160;sobě a&#160;s&#160;heknutím se obejmou. „Pacholku mizerná…,“ šeptá mu nad uchem&#160;– je o&#160;pět čísel vyšší než on, „jááá věděla, že séé… Ty šmejde, kde se túú…“</p>
			<p class="MLP_text ParaOverride-1">Dřepne, odepne psovi obojek. „Volno,“ houkne.</p>
			<p class="MLP_text ParaOverride-1">„Můj otec,“ představí tě syn.</p>
			<p class="MLP_text ParaOverride-1">Vymrští z&#160;podřepu tvým směrem suchou tatarskou dlaň, krátce stiskne: „Neznám vás, ale to nevadí.“</p>
			<p class="MLP_text ParaOverride-1">Usadí se mezi vás. Opře se o&#160;tebe pravou kýtou, zbytkem trupu se otočí k&#160;němu. Zaostříš na nekonečno. Dáváš pozor, aby ti necukala levá noha. Aby byla jako kámen. Pohvizduješ si, abys dal najevo, že můžou klidně chodit po rukou, tobě je to egál. Beztak tě nevnímají. Hraješ si se psem. Drbeš ho, dáváš mu nesmyslná jména. Pes se raduje.</p>
			<p class="MLP_text ParaOverride-1">„Kdes byl naposled?“ ptá se žirafa.</p>
			<p class="MLP_text ParaOverride-1">„Konečně jsem se dohrabal k&#160;tomu Hollyfordu,“ huhlá frňous.</p>
			<p class="MLP_text ParaOverride-1">„Jéj, tam jsem nebyla, povídej! Sám jsi tam byl?“</p>
			<p class="MLP_text ParaOverride-1">„Uplně ne.“</p>
			<p class="MLP_text ParaOverride-1">„Já jsem tak blbá! Svítící červy jsi viděl?“</p>
			<p class="MLP_text_bez1radku_-12-0- ParaOverride-1">SNAŽÍŠ SE JEJICH BZUKOTÁNÍ NEVNÍMAT. Trochu jim závidíš, jak jsou sehraní. Ona se zeptá, on sype slova. Pak si to prohodí. Hotová opera. Kvartet, sextet, oktet. V&#160;pravidelných vlnkách k&#160;tobě doléhá břitká vůně holčičího pižma. Od Míráku zní plechový nářek tramvají. Drbeš psa ukazovákem v&#160;místě, kde se připojuje páteř k&#160;lebce. Fanaticky drží, dýchá jak parní mašina. Načež to zruší, vystartuje, pobíhá po trávě, čte pachové zprávy. Interesují ho papíry, blitky, slupky, myši, močovinou zkamenělé plácky.</p>
			<p class="MLP_text ParaOverride-1">„Slyšela jsem, máš dítě,“ zaslechneš.</p>
			<p class="MLP_text ParaOverride-1">„Jo, ch-m-m, kluka,“ pokašlává ten tvůj pitomec.</p>
			<p class="MLP_text ParaOverride-1">„Jak starýho?“</p>
			<p class="MLP_text ParaOverride-1">„Teprv é-e-hm.“</p>
			<p class="MLP_text ParaOverride-1">„Nejradši bych tě zabila.“</p>
			<p class="MLP_text ParaOverride-1">„Taky bych se nejradši zabil.“</p>
			<p class="MLP_text ParaOverride-1">„Tak mi ho aspoň přepošli, budu na něj vejrat a&#160;představovat si, že je muj.“</p>
			<p class="MLP_text ParaOverride-1">„Dyť prej máš taky…“</p>
			<p class="MLP_text ParaOverride-1">„Já!!? Vod kohos to slyšel?“</p>
			<p class="MLP_text ParaOverride-1">Neposloucháš. Není to tvoje věc. Jsi biologický otec, dělat fotra ses nenaučil. Jak taky, když ho vidíš jednou za kvartál.</p>
			<p class="MLP_text ParaOverride-1">Syn se prskavě řehní, čuhejda se chechtá jako M šestnáctka. Jiřičky se míhají těsně nad rozmoklým trávníkem. Tak bude vypadat válčiště blízké budoucnosti&#160;– drobné, rychlé a&#160;přesné drony versus průtrží oslepená žoužel. Pes je opět u&#160;tvojí nohy, žádostivě ti hledí do očí. Vyžaduje další nekonečné drbání.</p>
			<p class="MLP_text ParaOverride-1">„Budeme muset jít,“ povídá zničehonic syn. „Táhneme to vod půlnoci, potkali jsme se náhodou, takže&#160;– éh.“</p>
			<p class="MLP_text ParaOverride-1">„Jo, běžte,“ na to ona.</p>
			<p class="MLP_text ParaOverride-1">Dá mu pusu, tebe pozdraví lusknutím, mlaskne na psa a&#160;svižně odchází. Mlátí lýtky o&#160;sebe, jako by mířila do bitvy.</p>
			<p class="MLP_text_bez1radku_-12-0- ParaOverride-1">VYDÁVÁTE SE OPAČNÝM SMĚREM. Zabočíte vzhůru. Cítíš, jak se to v&#160;něm pere. Bojuje vcelku dlouho. Načež vyhrkne: „Hele, já tě zradim a&#160;pudu za ní, jo?“</p>
			<p class="MLP_text ParaOverride-1">„Jasný&#160;– běž.“</p>
			<p class="MLP_text ParaOverride-1">„Poprosim jí, jestli by mi nepíchla ten nos.“</p>
			<p class="MLP_text ParaOverride-1">„Ať vyvaří jehlu. Propíchnout, zakápnout jodisolem, jehlu nevyn­davat, párkrát protáhnout, ať se jód dostane dovnitř. Pak ať ti tam strčí ten hell raiser.“</p>
			<p class="MLP_text ParaOverride-1">„Rozkaz.“</p>
			<p class="MLP_text ParaOverride-1">„Maž si to framykoinem.“</p>
			<p class="MLP_text ParaOverride-1">„Jasně… Mně se, hele, zdá, že by ses měl přeci jenom někdy vydat na pár tejdnů do tý Arizony například&#160;– kaktusový lesy, výheň, vyjetej volej, chřestýši, vopuštěný hornický města&#160;– klid, jakej tady nepoznáš.“</p>
			<p class="MLP_text ParaOverride-1">„Na klid seru. Stavíš se zas někdy?“ ptáš se zbytečně, protože to neví.</p>
			<p class="MLP_text ParaOverride-1">„Třeba jo, nebo jednou přijeď ty za mnou.“</p>
			<p class="MLP_text ParaOverride-1">„Kam?“</p>
			<p class="MLP_text ParaOverride-1">„Někam, kde budu, dám vědět.“</p>
			<p class="MLP_text ParaOverride-1">„Víš dobře, že nepřijedu.“</p>
			<p class="MLP_text ParaOverride-1">„Vim&#160;– tak se měj.“</p>
			<p class="MLP_text ParaOverride-1">„I&#160;ty.“</p>
			<p class="MLP_text ParaOverride-1">„Běž, ať ti neuteče.“</p>
			<p class="MLP_text ParaOverride-1">„Promiň.“</p>
			<p class="MLP_text ParaOverride-1">„Jaký promiň?“</p>
			<p class="MLP_text ParaOverride-1">„Chtěl jsem bejt s&#160;tebou.“</p>
			<p class="MLP_text ParaOverride-1">„Dyť jsi byl.“</p>
			<p class="MLP_text_bez1radku_-12-0- ParaOverride-1">A&#160;JE TO. Loučení, kterého ses bál, je odbyto. Cítíš v&#160;kostech potřebu ještě chvíli sledovat vývoj rána. Sestupuješ opět po schodech, noříš se do věčně rozestavěných Vršovic. V&#160;blocích domů zejí prašné jámy, nad nimi se tyčí jeřáby. Činžáky, o&#160;nichž není rozhodnuto, zda je přestavět, či zbourat, mají pro jistou zazděná okna. Všude míchačky, hromady pytlů, tvárnic, žulových kostek.</p>
			<p class="MLP_text ParaOverride-1">Jsi ve Varšavské, kousek od Blatouchu. Jenže ten má až od deseti, čili pokračuješ Americkou na náměstí Míru. Každý krok je malý svátek. Koupíš od báby v&#160;kiosku dva párky v&#160;rohlíku, stojíš na zastávce, polykáš první, dijonská tě pálí v&#160;nose. Deštník jsi někde nechal, škoda ho.</p>
			<p class="MLP_text ParaOverride-1">Chrám svaté Ludmily srší všemi svými špicemi vzhůru, do pro­čištěného vzduchu nového dne. Socha dívky vypouští holuba k&#160;nebesům. Utíráš hubu ubrouskem, se zájmem sleduješ spoluobčany. Snažíš se odhadnout, jakým bodem na stupnici mezi nadějí a&#160;zatracením kdo prochází.</p>
			<p class="MLP_text ParaOverride-1">Rozjařený Ukrajinec tu citelně chybí.</p>
		</div>
</body>
</html>